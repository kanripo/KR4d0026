# -*- mode: mandoku-view; -*-
#+TITLE: 河南先生文集
#+DATE: 2015-09-11 08:46:46.359882
#+PROPERTY: ID KR4d0026
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB04n0382-008河南先生文集-卷第八.
<pb:KR4d0026_SBCK_008-1a>¶
河南先生文集卷之八¶
　書啟¶
　　渭州謝宣撫樞密韓諫議書一首¶
　　議西夏臣伏誠僞書一首¶
　　議脩堡塞書一首¶
　　議斬首級賞罰書一首¶
　　上陜西都轉運孫待制書一首¶
　　上樞密杜太尉啟一首¶
　　與邠州通判劉九太博書一首¶
　　上四路招討使鄭侍郎議禦賊書一首¶
<pb:KR4d0026_SBCK_008-1b>¶
　　謝宣撫樞密韓諌議書¶
某承乏邉州逮此逾月上稟前降預議下與諸將¶
恊和脩完器僃謹守條約區區自&KR0693;庶無敗事然¶
於保邉之術經遠之略則久在幙府必蒙體亮多¶
謀而寡權尚法而不忍此性之弊自知甚明豈意¶
見私之㴱遽玆奨拔惟憂任過其量仰玷恩館其¶
諸誠悃非面啟莫䀆¶
　　議西夏臣伏誠僞書¶
某頓首樞宻諌議今日捧教承已反德順軍諭反¶
子奭自虜來歸言其臣伏事此虜計之得也抑其¶
<pb:KR4d0026_SBCK_008-2a>¶
虛名以示陽尊於我猶足以驕我心而怠之僃況¶
得重賂以實其帑豈非得計耶且虜之臣伏果能¶
革其僭悖之心貶其車服名號䀆如臣禮耶徒以¶
所上章奏以臣自名耶就使䀆如臣禮亦不可信¶
況於其國車服名號一無有損徒以數幅之奏易¶
萬金之賂彼之醜類雖甚昏愚較計利害豈能易¶
此哉夫君臣名號中國所以辨名分别上下也國¶
家綂臨萬國垂九十年蠻夷戎狄捨也律氏則皆¶
辭命而羈縻之有不臣者中國恥焉西土之役由¶
是而興夷狄則異於此唯其利而已且彼於中國¶
<pb:KR4d0026_SBCK_008-2b>¶
非素敵也其祖其父皆臣也奚恥而不爲臣哉今¶
虜之醜類必皆曰我戰數勝又能取賂於彼我其¶
強也雖吾士大夫之有識者亦曰彼戰數勝矣而¶
反屈於我且得重賂以畜其衆是眞能保其強者¶
也如是則彼之臣伏果於我爲得耶於彼爲得也¶
或者必曰向者患其不臣今既臣之復以爲患則¶
反覆無所據且自古夷狄之於中國始判撫而終¶
馴伏者多矣奚獨此之爲異哉其必應之曰不然¶
中國固當鞭笞四夷而臣屬之也但辨其來臣者¶
誠與僞耳然則誠者有畏者也僞者有謀者也今¶
<pb:KR4d0026_SBCK_008-3a>¶
果有畏也有謀耶謂之有畏則吾戰未嘗有勝也¶
吾兵未嘗有攻也彼何從而畏哉謂之有謀則國¶
家之患或基於此矣譬人疾之攻於外也朝夕命¶
醫者視其脉之進退一動一息必加意焉又起居¶
飲食之慎醫者必決之曰脉止是而不能變也疾¶
者亦自審曰疾止是而不能加也於是日冀其有¶
瘳焉當其疾或瘳於外而猶根於中未能去也疾¶
者喜釋其苦良醫雖戒之日益怠焉飲食起居雖¶
自曰慎之日益肆焉於是疾乘隙而發則已痼於¶
中而至於外也雖醫之良殆難爲計矣自虜衆犯¶
<pb:KR4d0026_SBCK_008-3b>¶
邉師徒喪敗至於今日知所以爲敗者多矣凢一¶
堡一障之隙吾皆營而固之知所以爲僃者多¶
矣知所以爲敗可以不敗知所以爲僃可以待之¶
此禦戎之常也今既重賂以結之爲虜之僃必異¶
於此邉壘雖未即廢壋增而浚者必休其役戍卒¶
雖未即罷當聚而練者必散而處舉是而推之則¶
上下之情無有不懈也是亦有疾者雖瘳於外而¶
根於中當其伺隙而發則已痼於中而亟於外雖¶
良醫難爲計矣所謂　國家之患或基於此矣者¶
以是也難者必曰景德中北方講和自是三十矣¶
<pb:KR4d0026_SBCK_008-4a>¶
天下無事虜未可以不信待之也某必應之曰此¶
時事之異也景德中虜入吾地㴱而大衆卒不與¶
戰至今言之者猶曰當是時我不許其盟則虜衆¶
殱矣是強弱之勢未分我衆有餘力也虜既㱕鑒¶
其入地㴱而無所克知中國之未易輕於是有講¶
和之事自是無少&KR0738;焉及羌種外叛遂有益地之¶
請亦信於前而不信於今葢利之所在也然則信¶
不足固其心賂不足塞其欲較然可見矣今王師¶
數衂於外又加以北方之隙則強弱之勢豈得引¶
景德中事爲比耶且北方以地爲請既以賂解之¶
<pb:KR4d0026_SBCK_008-4b>¶
西方以號爲請又以賂解之二虜知我終不能以地¶
與號假之也將合謀必以地與號爲假或不以地¶
與號而他求焉當此時我以兵拒之耶以賂繼之¶
耶以兵拒之則不若今日之兵有僃且練也且重¶
賂不資於敵而以供士費也以賂繼之則中國之¶
貨有極二虜之請無竆爲今之謀當以　國家之¶
患必基於此猶人之病将痛於中而亟於外朝夕¶
念之唯危亾之爲憂則庶幾乎少安矣某識慮昏¶
淺不能先事以言蒙見詢采不敢不䀆伏惟¶
明公位尊任重與　國同體願㴱畱意¶
<pb:KR4d0026_SBCK_008-5a>¶
　　議脩堡寨書¶
近奉　朝旨依張忠所相度山外脩建堡子十五¶
處計功四十萬某以爲堡數太多又不於羅李家¶
脩城恐忠未得仔細已令畫圖至今未到竊見虜¶
累入塞皆以戰勝有所克獲是以不致力於堡寨¶
今既依預降固守虜來不得戰此等城堡卑小若¶
䀆銳拔之肆其慘酷則諸堡皆震懼不矣有劉璠¶
之失徃時樞密諫議建譏廣劉璠定川屯最得策¶
欲乞應弓箭手所居如的去城寨二千里外方建¶
堡子仍須堅完縱虜大至須爲可守之計如此不¶
<pb:KR4d0026_SBCK_008-5b>¶
過修建得三五處一有二費不免爲虜陷三得弓¶
箭手且在城寨防守如允所陳乞賜指揮¶
　　議斬首級賞罰書¶
近覩牒命凢得賊首級一切見賞格支錢更不在¶
轉遷酬奨之例此恐有所未䀆大槩不欲以首級¶
酬奬者葢慮壊亂行陣及爭奪不明故也今秋成¶
之際賊之㳺兵屢來抄刼堡寨弓箭手或有殺獲¶
例無酬奨則難以激勸凢百十騎交鋒非力戰或¶
竆追即不能取首級非乞别降指揮應敘理曾緩¶
大陣得首級者只依賞格處分如只是尋常賊馬¶
<pb:KR4d0026_SBCK_008-6a>¶
出來抄刼能殺獲首級者申取上司指揮¶
　　上陜西都轉運孫待制書¶
十月二十七日朝奉郎行右司諌直集賢院知渭¶
州兼管勾涇原路經略安撫部署司公事上騎都¶
尉賜緋魚袋借紫尹某再拜獻書於按察待制閣¶
下竊以州郡之於監司奉教約遵憲度而已反此¶
雖無害於治不得爲無過某向以糶麥事不待報¶
下輒專以行明公不以輒行爲責方條問其利害¶
是明公不以監司爲威重但覈事之可否宐乎名¶
重於天下也某竊自思向者明公責其輒行則黙¶
<pb:KR4d0026_SBCK_008-6b>¶
然伏罪者詢其利病則將以䀆其説於左右恐懼¶
恐懼恭惟明公所治東崤陜西接梁漢南武關北¶
䀆上郡列城數百地數千里某所領者有經略數¶
郡之名耳不專其任又都綂在涇軍政一以稟之¶
是其所治獨以平涼潘原二縣地不過百里明公¶
以列城數百地數千里之大其於思慮則明公以¶
廣某以專其於事實則明公以傳聞某以目睹其¶
謂思慮之廣不若專事之傳聞不若目睹雖英識¶
精鑒洞炤幽隱然大槩論之鮮有異者是以事之¶
利病䀆條於公牘中伏惟察其至誠宥其任愚幸¶
<pb:KR4d0026_SBCK_008-7a>¶
甚¶
　　上樞密杜太尉啟¶
某出入門下幾三十年至於才識短長器局淺㴱¶
自知甚明況在英鑒平涼用武之地平時郡守皆¶
舊臣宿將今艱難中當重其選反以愚儒處之但¶
懼上損　國威仰累　恩館前此拜章懇辭又以¶
近日授官無有遂其讓者以是亟詣官所未審某¶
官徒采其虛名試任之邪果謂可任而任之耶若¶
試任之則邉要事重固不當試也如果謂可任則¶
望終始保庇庶幾有所樹立某言此者誠以冦讎¶
<pb:KR4d0026_SBCK_008-7b>¶
在境師兵在屯凢百措置未有一事不繫於樞府¶
者則某官見庇之㴱不獨移於某是亦畱意於邉¶
事也¶
　　與邠州通判劉九太博書¶
得伯壽書忻慰無量伯壽志於古聖人之道有年¶
矣日來年益加於道固益邃某聞邃於道者於世¶
事泊如也功名未立其如吾何幸伯壽安之¶
　　上四路招討使鄭侍郎議禦賊書¶
昨日兩得指揮那移狄部署下兩將軍馬於鎮戎¶
軍儀州守把似恐太速見石輅囘奉傳尊意如賊¶
<pb:KR4d0026_SBCK_008-8a>¶
有㓂須且持重觀其形勢此最得策今來事宐雖¶
急然未見的實入㓂去處惟望鎮重以待之此中¶
行下㳂邉文字至渭州並不令下徃諸寨葢近裏¶
城寨不當使預有驚疑故也但齊整兵甲伺候出¶
行城中並不令知覺合具上聞¶
　　又一首¶
今早又領牒命欲令㳂邉州軍披城作硬寨以遏¶
㴱入之勢竊以本道見在兵馬除城寨屯守外其¶
戰兵只可在一處枝梧何者賊衆若來不下十萬¶
今若鎮戎德順兩軍作寨不過四五千人接戰則¶
<pb:KR4d0026_SBCK_008-8b>¶
不敵渠勢又不足儻爲所乘則城中揺矣(皆兵共/鎮戎戰)¶
(孟元兵共八千八百三十五人/八千八百九十人德順通趙隙)若只令狄青領大¶
軍在瓦亭觀其形勢彼求戰則我堅壁不與之較¶
彼前進則懼我制其後俟其有隙而乘之此計之¶
得也且賊大衆入冦不過德順與鎮戎兩路至於¶
原明上險非賊大冦之路也萬一賊自鎮戎舍九¶
亭路直趨原州則有彭陽一軍在前瓦亭重兵在¶
彼後亦非彼利也今之所憂者但憂狄之兵少不¶
能勝虜耳(兵共一萬五千四百三人堪戰者不過/孫用正德恭黄州家三將通部署牙隊)¶
(眞兵還即可得萬五千人/萬二千人侯竹貴代到歐)然不憂狄敗也狄不敗¶
<pb:KR4d0026_SBCK_008-9a>¶
虜萬萬無㴱入之理望侍郎愈益狄兵專委以制¶
虜之事所謂益狄兵者候狄徃瓦亭郡即乞便發¶
涇州兵赴瓦亭令受狄節制大抵賊入境之後綂¶
師思慮貴專號令貴一鎮戎德順二軍兵既寡少¶
若營於野豈可保其不戰既患其兵少又憂其或¶
戰兵少則欲濟師爲援憂戰則欲其還望如此則¶
慮不得專令不得一也且涇原諸將練事而可倚¶
任者莫若狄青涇原地形可守而爲要害者莫若¶
瓦亭此侍郎熟慮之矣以可任之將守要害之¶
地而濟之以兵則思慮不得不專號令不得不一¶
<pb:KR4d0026_SBCK_008-9b>¶
此先勝之術也某自受任曉夕計慮比於平日似¶
有所得恐未能上副尊策則乞令幕府一官到州¶
諭㫖或召某令暫詣戯下聽命更取裁旨¶
河南先生文集巻之八¶
<pb:KR4d0026_SBCK_008-10a>¶
