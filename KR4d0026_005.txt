# -*- mode: mandoku-view -*-
#+TITLE: 河南集
#+DATE: 2015-09-23 10:19:23
#+PROPERTY: JUAN 5


　序十首¶
　¶　　送路綸寺丞序¶
渙之寺丞自郢中有南陽之行治舟之日郡守廣¶平公
張宴白雪樓命賓屬以餞之酒數行為引商¶刻羽之曲
坐客凄然有離索之嘆友人尹某因道¶古人送言之義
<pb:KR4d0026_WYG_005-1b>
將有以序其行夫古之送言必以¶已之所得規彼之未
至今渙之才美而甚晦内方¶而外和惟晦與和某當師
仰之方得渙之以自規¶其敢有獻於渙之哉獨離索之
恨不能忘已既醉<md:KR4d0026_SBCK_005-2a>¶且泣以詩繼之¶
感事並傷别平時涙滿巾今朝郢樓上更送北歸¶人¶
　　　又¶一首
平生愛問江南事喜見人從江上來今日江頭送¶歸客
葦花深處祖筵開
<pb:KR4d0026_WYG_005-2a>
　　　送李侍禁一¶首
新秦楊叔武嘗為人言其友人李君之為人篤厚¶君子
然樂於佛氏之説予他日得見則以叔武之¶言説之君
曰誠有是非取其所謂報施因果樂其<md:KR4d0026_SBCK_005-2b>¶博愛而已予應
曰是仁之資也古有孟氏書為¶仁義之説君之樂宜近
焉君於儒書為汎通自予¶言於孟氏益加勤異日大詫
曰孟氏説與我素所¶嚮無大異遂主孟氏學予又曰自
孟而下千載能¶尊孟氏者唯唐韓文公君由是復通韓
<pb:KR4d0026_WYG_005-2b>
氏文且曰¶今而後知專乎愛者在行之宜耳與予游二
年其¶言非孟即韓君之性真資於仁者歟如讀佛氏書¶
以其愛之博也樂之及觀孟氏韓氏書推而廣之¶則有
所至焉幸卒其志則聖人之道無不至者於¶其别叙其
初以勉之<md:KR4d0026_SBCK_005-3a>¶　　　送浮圖奉堅一首¶
浮圖奉堅師訪予出所述三昧義求為之贊予應¶之曰
師為浮圖學能廣其所傳以導人欲贊其説¶當求之深
<pb:KR4d0026_WYG_005-3a>
其學者不然名公大人其能取信於世¶者予䝉固未能
了師之説且言不足為世重曷為¶求哉而師之請益堅
觀師之心是不欲使一人不¶通其説者若是其固耶噫
世之儒者有能自信其¶傳如師之固歟於其行作序以
紀之¶
　　　送王勝之贊善一首¶
天下乂安衣冠子弟持身能自修謹或作辭章能<md:KR4d0026_SBCK_005-3b>¶備科
試者為其父兄必目之曰令子弟為其朋友¶必推之曰
<pb:KR4d0026_WYG_005-3b>
良士為國家擇人必舉之曰美材於是¶上下交稱其賢
賢者若是其已乎河南王勝之宰¶相子年二十五常日
為文三千言三千言人多能¶之勝之之文其論經義頗
斥背傳解衆説直究聖¶人指歸大為建明使泥文據舊
者不能排其言其¶策時事則貫穿古今深切著明於俗
易通於時易¶行參較原覆其説無窮大扺贍而不流制
而不窘¶語厲而淳氣壯而長蔡君謨常稱之曰歐陽永
叔¶之流永叔君謨皆予之所畏也君謨未嘗過言<md:KR4d0026_SBCK_005-4a>¶假人
<pb:KR4d0026_WYG_005-4a>
如是信矣勝之又俶儻宏達服仁畏義真魁¶傑人而不
屑細故與時踈濶由是謗譽交至噫謗¶何為哉然前所
為持身能自修謹其文章足備科¶試者語其賢或未至
求其謗固無有也使其人效¶勝之之誠且不能勝之兼取
之如其所為何難乎太¶平聖朝方以文法治天下願無
略予言¶
　　　浮圖秘演詩集序¶
浮圖號文惠師秘演者過我道歐陽永叔為其作¶詩序
<pb:KR4d0026_WYG_005-4b>
蘇子美貽之詩永叔悲演老且衰子美有惜¶哉不櫛被
佛縛不爾烜赫為名卿之句予識演二<md:KR4d0026_SBCK_005-4b>¶十年當初見時
多與穆伯長游伯長剛峻人罕能¶與之合獨喜演演善
詩復辨博好論天下事自謂¶浮圖其服而儒其心若當
世有勢力者衣冠而振¶起之必犖犖取竒節今老且窮
其為佛縛詎得已¶耶伯長為州參軍已死演老浮圖固
其分演之再¶來京師不飲酒不與人劇談頗自持謹與
世名浮¶圖者不甚異演之心豈與年俱衰乎永叔因石
<pb:KR4d0026_WYG_005-5a>
曼¶卿始以知演見其衰而聞其壯所為是以為之悲¶然
演始健於詩老而愈壯不如其年之衰予聞詩發¶於中
寜相戾耶豈演老益更事且不預世故遂汩<md:KR4d0026_SBCK_005-5a>¶汩順流俗
其外若衰其中挺然獨於詩乃發之耶¶演詩既多為人
所重演亦不自愛之數客外方頗¶逸去録之凡三百餘
篇云河南尹某序¶
　　　送隨縣尉李康侯一首¶
自予貶官有見顧者哀予之窮惻然見於色辭其¶人未
<pb:KR4d0026_WYG_005-5b>
必相知特哀吾窮耳予愧其意重其為人何¶哉見人之
窮惻然而哀之是亦情發乎仁者也李¶君再見我惠書
幾千言皆張大仁義之説無一語¶哀予之窮者豈以身
之窮不足累於心乎夫自處¶不卑者期人則深予喜李
君知我而嘉其處之<md:KR4d0026_SBCK_005-5b>¶髙也重其别姑贈以言¶
　　　送浮圖逈光一首¶
予病廢放之臣因其身之窮乃趨浮圖氏之説齊¶其身
之榮辱窮通然後能平其心吁其惑哉屈原¶賈生為放
<pb:KR4d0026_WYG_005-6a>
逐之辭皇皇焉切以深所不忘者君也¶彼豈以身之窮
辱能累其心耶先聖稱顔子簞食¶瓢飲人不堪其憂回
也不改其樂盖夫樂吾聖人¶之道者未始有憂也尚何
榮辱窮通之有哉予謫¶隨之一月光師來相過持其師
之説以警予光師¶明達人也於其行叙吾説以為别<md:KR4d0026_SBCK_005-6a>¶　　　送光化縣尉連庠一首¶
自西師之興金帛糧糗之積凡資於兵者其費益¶廣鐡
革榦羽之用凡須於兵者其取益夥費之廣¶則吏之聚
<pb:KR4d0026_WYG_005-6b>
斂者進焉取之夥則吏之幹力者進焉¶上任其能下収
其功自監司所部及於郡縣由初¶任至於乆吏宿官莫
不以是為治之優為政之先¶於是吏之强者益肆弱者
亦趨甚者不恤困窮不¶察有無殫利以夸精嚴期以名
勤有以治體為言¶者必詆之曰方事之艱當求所以富
國强兵之要¶烏體之為哉故吏益才而民益愁為吏者
寜當然<md:KR4d0026_SBCK_005-6b>¶耶連君君子人也其仕五嵗矣予質其為吏之
術¶大概本於仁而達下之情其於民也知利之與寛¶之
<pb:KR4d0026_WYG_005-7a>
而已職事無廢也期㑹無失也考於古之為吏¶者當以
良稱而於今未得以材名也噫古時未嘗¶無兵也我國
家仁育天下幾百年今一方興兵其¶資於民役於民者
必視其貨力與之約束豈重擾¶哉而下之愁嘆者吏為
之也吏豈喜擾耶亦欲以¶材自名而利其進也是故奨
材吏則士益偷貴良¶吏則民遂其生惟君子不可以利
回故樂與連君¶盡其説<md:KR4d0026_SBCK_005-7a>¶　　　送供奉曹測一首
<pb:KR4d0026_WYG_005-7b>
予遷武當之一月曹君䕶淮陽戍兵來抵郡下一¶日見
過盡出淮陽送行詩示予且以詩為請予自¶得罪不欲
以文辭發聞於人雖朋游素厚者未嘗¶先為書問非以
自愛慮為朋游累也今始見君而¶遽相稱道懼流俗之
善訾者并以毁君矣用是敢¶辭而君之請益堅噫流俗
之毁譽固流俗之所恤¶也倜儻之士則不然毁也譽也
必審於已而已奚¶流俗之為哉君生勲徳之族少年志
學而趨向¶如此其倜儻之士乎詩不能盡予意作序以别<md:KR4d0026_SBCK_005-7b>¶
<pb:KR4d0026_WYG_005-8a>
　　　送丘齋郎一首¶
天子臨軒策賢良之士何為哉得非質今事考古¶誼使
足施於世耶然未聞某事某所建某事某¶所廢也豈朝
廷不亟行其言徒試其才識而取異¶日用耶將謂賢良
者務高其説而不切於行耶收¶其異日之用則今登科
者益用於朝為朝廷言主¶乎得人猶不繫乎樹策之始
行與否也如不切於¶所行務高其説以取重於名者殆
非詔策之本意¶丘君仲謀敏贍通古今其才識辨論於
<pb:KR4d0026_WYG_005-8b>
賢良無愧¶異日應詔問使為國者汲汲於所陳而易於
亟行<md:KR4d0026_SBCK_005-8a>¶聞其對者惟恐不大施於時兹有望於賢良也寶¶
元三年上元夕洙謹序<md:KR4d0026_SBCK_005-8b>¶　
　
　
　
　河南集巻五¶
<md:KR4d0026_SBCK_006-1a>¶
<pb:KR4d0026_WYG_006-1a>
欽定四庫全書
　河南集巻六¶
　　　　　　　　　　　　　宋　尹洙　撰
　　書
　
