# -*- mode: mandoku-view; -*-
#+TITLE: 河南先生文集
#+DATE: 2015-09-11 08:46:46.081274
#+PROPERTY: ID KR4d0026
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0382-001河南先生文集-卷第一.
<pb:KR4d0026_SBCK_001-1a>¶
河南先生文集卷之一¶
　皇雅十篇¶
　　天監　西師　耆武　憲古¶
　　大鹵　帝籍　庶工　帝制¶
　　皇治　太平¶
　律詩七首¶
　　贈三鄕浮圖智聰一首¶
　　和人過韓柱國廟一首¶
　　過興平哭耿諌議喪呈經略副使韓密學一¶
　　　首¶
<pb:KR4d0026_SBCK_001-1b>¶
　　舟次壽州寄濠州江少卿一首¶
　　和河東都轉運施待制二首¶
　　隨州聞劉易入終南山一首¶
　　皇雅十首¶
天監受命也自梁至于周兵難不息　宋受命統¶
一萬方焉¶
天監下民亂靡有定甚武且仁祚厥真聖仁實懷¶
徠武以執競匪虔匪劉拯我大命自昔外禪月經¶
日營令以挾制政以隂傾　帝初治兵志勤于征¶
奄受神&KR0266;匪謀而成淮潞弗虔卒汙叛迹戎輅戒¶
<pb:KR4d0026_SBCK_001-2a>¶
嚴皇威有赫彼宼詿民吾勇其百殄厥渠魁貸其¶
反側　帝朝法宫左右宗公忮夫悍士以雍以容¶
爾居爾室爾工爾農既息既養惟天子功¶
　　天監四章章八句¶
西師征蜀也¶
主用西師岷梁弗賓匪曰負固實交晉人予訓予¶
誓合我將臣正厥有罪無庸傷民矯矯虎士載摧¶
其壁于嗟孟侯亦果其䇿迎師而降靡抗鋒鏑豈¶
獨身謀完是宗國蜀都既平將臣失律此衆悍驕¶
彼民危慄當塗呌呶合萬爲一匪懐則威　帝心¶
<pb:KR4d0026_SBCK_001-2b>¶
是恤　帝曰將臣予嘉乃庸廢命毒民爾弗有終¶
&KR0022;典用疑惟罪惟功靡殛而削協于厥中　帝曰¶
孟侯受封于楚淑旂琱戈僃物異數俾爾族姻及¶
乃文武服在王庭靡不有序蜀民呼歌天子威靈¶
保我者封暴我者刑匪功是私匪弱是陵天子惠¶
民疇敢不承¶
　　西師六章章八句¶
耆武受俘也命將伐南海平金陵俘二王以獻¶
耆定武功時惟二方淮服其義海南遂荒孰孱而¶
盭孰暴而猖自底不譓乃終滅亾　帝戒二俘同¶
<pb:KR4d0026_SBCK_001-3a>¶
即爾誅予惟民無辜休息是圖時其輯矣寧威獨¶
夫　帝嗟汙&KR0022;久罹于兵或暴下以征或敷虐以¶
刑予命中典協于國經民服德音室家以寧¶
　　耆武三章二章八句一章六句¶
憲古令守臣也削其附庸以強帝室焉¶
帝懷永圖治古是憲四方守臣惟屏惟翰在昔艱¶
難弗惠訓典跨都連城髙牙以建有土有民肆乃¶
征繕以息以容終焉叛換凡今帥臣杻厥聞見匪¶
革亂原曷清多難　帝告庶&KR0022;式是典&KR0156;元侯顯¶
父戚臣宗支正乃封圻予一人是毗凡曰附城罔¶
<pb:KR4d0026_SBCK_001-3b>¶
爾俾之畜兵厚賦靡爾得私毋㐫而國作福作威¶
天子有命疇敢不祗子孫承承唯萬世規¶
　　憲古二章章十六句¶
大鹵王師討晉罪也¶
冀州之疆粤惟大鹵俗忮而專地扼而固恊比幽¶
都蕩揺邉圉三垂既夷兇威弗沮　帝御六師百¶
萬貔虎剪其附庸至于城下鋒鏑始交梯衝如舞¶
蠢爾孱王請附降虜我士奮揚願究吾武　皇帝¶
曰吁念彼黎庶匪鯨匪鯢復爲王士晉郊既平九¶
區以寧陳功太廟告假威靈在昔武王于商觀兵¶
<pb:KR4d0026_SBCK_001-4a>¶
維我　藝祖亦勤于征匪貸晉罪俟厥貫盈聖作¶
聖繼巍巍相承皇矣　二后功莫與京¶
　　大鹵二章一章二十二句一章十四句¶
帝籍修故典也躳耕以劭農焉¶
帝籍于郊典儀具陳務農以訓供祀以勤祀在于¶
誠匪勤于人訓農以實匪訓以文　帝謹二物乃¶
躳乃親公侯卿士暨厥庶民千甸有制飭哉惟寅¶
帝賚髙年式宴且喜種種黄髪族立而議我生艱¶
難暴亂以繼耳狃金鼔目狎戎&KR0266;皇其我圖親講¶
農事有子有孫力田孝悌鼔舞至仁薫焉如醉¶
<pb:KR4d0026_SBCK_001-4b>¶
　　帝籍二章章十四句¶
庶工任賢也¶
帝咨庶工疇其輔予俊乂以登厥勞乃圖匪忘舊¶
勲非賢勿兪巍巍衮台盛德以居任賢伊何昌言¶
是庸勉告爾猷罔恤廼躳豈無　辭怫于予衷子¶
不爾疪爾無囬從始時從官　容揚揚今　帝左¶
右儒冠煌煌朝廷以尊文物典章得人之盛奕世¶
重光¶
　　庶工三章章八句¶
帝制北方請盟也¶
<pb:KR4d0026_SBCK_001-5a>¶
帝制萬&KR0022;㒺有弗賓蠻夷戎狄羈而勿臣威格三¶
方稽顙獻珍單于革心願交使人　帝謀公卿列¶
侯庶校咸曰彼心暴戾隂狡既擾我疆復利吾寳¶
無若勵兵襲其還道　皇曰有衆予實念兹戰無¶
必勝矧其歸師借曰大𫉬疇能䀆之益俾餘醜毒¶
吾朔陲乃兪其盟北州以綏在漢世宗抗威北戎¶
暴農筭商經用弗充中土震騷漢南始空降及後¶
世猶稱厥功初穆　聖考德無與偕匪勤于兵北¶
人遂來逮是三紀遠俗以懷生民休息嗚呼仁哉¶
　　帝制五章四章八句一章十句¶
<pb:KR4d0026_SBCK_001-5b>¶
皇治恤刑也　帝仁于用刑在位者以寛恤爲治¶
焉¶
皇底其治欽哉惟刑在疑而宥㒺察爲明愛怒弗¶
肆孰爲重輕毋一弗&KR0499;惟典之平前世理官倚法¶
以刻匪彼爲仇葢曰任職令之蔽獄務正其辟鑒¶
于前人繄我仁德皇德在仁寖而成風公侯卿士¶
靡不率從麛卯萌生咸保厥終不鄙不天樂哉融¶
融¶
　　皇治三章章八句¶
太平封祀告成功也¶
<pb:KR4d0026_SBCK_001-6a>¶
噫太平無象兮世烏得而知維盛德可迹兮其封¶
祀之儀東岱宗兮西汾脽禮上帝兮賓地祗　皇¶
有征兮吾民以嬉　皇有祈兮吾民是私天敷佑¶
兮俾　皇之釐永世億寧兮無疆之基¶
　　太平一章章八句¶
律詩¶
　　贈三鄉浮圖智聽一首¶
伊昔相逢日于今二十年師隨安樂住我豈利名¶
牽自笑真徒爾何如養浩然西門女几路未得賦¶
歸田¶
<pb:KR4d0026_SBCK_001-6b>¶
　　和人過韓柱國廟一首¶
隋氏一宇内三將皆勇夫賀公活以累楊素𣦸有¶
誅賢哉韓柱國身與功名俱廟食垂後世祀典誠¶
有諸荒忽臨終言遂此惑庸愚¶
　　過興平哭耿傳諌議喪呈經略韓密學¶
去年使斾西征日一見稱君胆&KR0148;豪始信推心待¶
國士能令視𣦸如鴻毛從來拔筆輕文吏自此横¶
尸貴爾曹槐里今朝逢輤旐依然舊館一長號¶
　　舟次壽州寄濠州江鈞少卿¶
雨漲灘頭沙已空一㠶西上快清風誰知去郡遲¶
<pb:KR4d0026_SBCK_001-7a>¶
遲意猶逐淮波日夜東¶
　　和河東施待制二首¶
已成沈約難并恨且奉陶公有限盃感事傷春多¶
少意星星漸入鬂中來¶
　　又一首¶
千里觀風使節來百城舒惨繫行臺威嚴少霽猶¶
知幸誰信芳罇鎮日開¶
　　隨州聞劉易入終南山¶
神驥渴𣦸追無蹤离婁眩目迷虛空九衢懽㳺尚¶
故處一日忽在終南峯附𫝑趨權徒擾擾生歌𣦸¶
<pb:KR4d0026_SBCK_001-7b>¶
哭何悤悤人間萬事既能了莫教聲譽過關東¶
河南先生文集卷之一¶
