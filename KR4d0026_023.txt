# -*- mode: mandoku-view -*-
#+TITLE: 河南集
#+DATE: 2015-09-23 10:19:24
#+PROPERTY: JUAN 23

¶
　　議攻守¶
夫西戎之弗庭乆矣自繼遷盜起羌胡覆没靈夏¶四州
常嚴兵戍秦民困於饋輓然國家以生人¶為念誡乎黷
武不愛七州之地委以旄鉞之重侯¶王許其世及金帛
豐其嵗給恩賞既厚虜志益驕¶盖嘗有恭順之心修職
<pb:KR4d0026_WYG_023-1b>
貢之事含容豢養四十餘<md:KR4d0026_SBCK_023-1b>¶年迄於胡雛遂肆逆節自今
春朝廷選命將帥¶分守邊郡轉輸兵甲修峻城壁三秦
之人已聞騷¶動茍宿兵塞下曠日持乆守禦之備雖嚴
供饋之¶力必屈此則方今自守之害也若興兵度磧虜
必¶逺遁求戰則不可得欲歸則為所乘此又蹈至險¶之
師也切計為元昊之謀者不過中國外叛之¶人與北方
桀黠之虜耳彼知中國重於出師利在¶守境教元昊以
輕騎擾我耳今若疏爵賞以招¶其酋豪舉大軍而覆其
<pb:KR4d0026_WYG_023-2a>
巢穴弔河湟之黎庶復漢¶唐之封略可計日而得矣若
徇悠悠之談以太平<md:KR4d0026_SBCK_023-2a>¶既乆兵不可動但執保邊之説使
邊城將帥擁重¶兵據堅壘人人為自固之謀臣恐數年
之後財匱¶力屈恐朝廷之憂不在元昊也謹上¶
　　用屬國¶
昔漢發羌胡之兵夷郅支之壘唐出迴鶻之師平¶幽陵
之叛前世得屬國之用者多矣乃者㓙渠旅¶拒方議問
罪而唃厮囉首輸誠欵請加討伐陛¶下講柔逺之略嘉
<pb:KR4d0026_WYG_023-2b>
憬獻之意爰詔有司撫納其使¶特假將鉞之重委以專
征之任金幣溢於穹居官¶爵延于渠帥此誠得乎漢唐
用兵之意矣然西戎<md:KR4d0026_SBCK_023-2b>¶貪而無恥不可待以誠信况唃厮
囉頃在先朝僻¶處西裔自恃甲兵之衆復信立遵之祅
嘗抗章陳¶請兾復舊號犯我亭障及天水之境自為曹
瑋所¶敗殺戮過半遂竄跡荒服幾三十載今者祗屬聖¶
徳迴首靣内當於制馭之道思適權宜之要昨聞¶專遣
使者來告戎捷率多兵仗之類曽無俘馘之¶獻舊傳唃
<pb:KR4d0026_WYG_023-3a>
厮囉之牙去平夏僅三千里彼嘗與大¶邦為讎豈有一
朝翻為朝廷悉力而伐叛哉恐¶未得其成效徒市虜以
徼利耳為䇿之要莫若擇¶朝臣之有材略曉機事者由
吐蕃使于迴鶻察其<md:KR4d0026_SBCK_023-3a>¶情偽而與之為約使其出兵俟有
所俘斬然後計¶級以金帛賞之西戎之性貪於財利理
當奮命凡賊¶之入冦利在剽掠若敕邊郡險其走集逺
其斥候¶使賊至野無所得城不可攻而觀釁蓄鋭發機
擊¶之蔑不克矣保塞羌胡亦不減七八萬(保塞羌胡謂/折李三¶族及)
<pb:KR4d0026_WYG_023-3b>
(明珠白馬/部落之類)常苦邊臣之侵漁故屢有翻覆宜申¶敕鎮戍
厚加撫馭賜堅甲絮衣利兵勁矢命諸將¶監䕶使分路
進討彼救左則攻右救右則攻左賊¶必疲於奔命且彼
進無攻刼之利退有牽制之患¶數年之間兇黨必潰則
可係大憝而戮藁街告成<md:KR4d0026_SBCK_023-3b>¶功而薦祖廟矣謹上¶
　　按地圖¶
昔始皇之謀六國鋭求督亢之圖充國之制西羌¶首上
金城之畧漢光武每議發兵先按地輿唐賈¶躭號為名
<pb:KR4d0026_WYG_023-4a>
相亦以華夷著稱則知圖諜之興厯代¶為重國朝自繼
遷之叛棄磧西之地享祀巳逺¶圖書亡逸故其道里之迂
直山川之險易世人罕¶有詳悉者元昊以七州之地兼
黨項之衆計其兵¶不過十餘萬而僣竊大號敢抗天威
必須分兵境¶上張攻城畧地之勢以備王師之誅討今
傳聞沿<md:KR4d0026_SBCK_023-4a>¶邊諸州皆有賊兵抄掠且北起天徳西盡儀渭
合¶環十餘郡皆壓賊境賊兵不十萬不能布列諸路¶則
其勢亦分矣朝廷圖任詩書之將調發精鋭¶之卒副以
<pb:KR4d0026_WYG_023-4b>
屬國羌胡邊城射士塞上之兵不下二¶三十萬然而限
以流沙之阻山川之逺莫敢進軍故¶未能拔朔方之城
馘元昊之首使其游魂於疆場¶之外者幾一年矣近者
王文恩潘湜失利皆以不¶知山川險易為其邀擊此不
按輿地之失非戰士¶材武之劣也昨聞屯田員外郎劉
渙曽進西鄙地¶圖頗亦周備平夏圖諜秘府及民間當
有存者<md:KR4d0026_SBCK_023-4b>¶伏望博加求訪命近臣叅較同異形於繪素而
頒¶之於邊將俾其見利則按圖而出師冦至則分兵¶而
<pb:KR4d0026_WYG_023-5a>
守險此禦戎之急務也惟陛下留意焉謹上¶
　　制兵師¶
夫制軍詰禁有國之大事忘戰必危聖人之丕訓¶故秦
人以極武而喪天下穆宗欲銷兵而失河朔¶則軍旅之
際繫强弱之本可不務乎昔在上古井¶田之賦詳矣降
及漢唐亦調民為兵唐自天寳之¶亂法制始紊於是四
方諸侯皆聚重兵以自封植¶五代不經粤有黥湼自兹
為兵者不復知農耕之<md:KR4d0026_SBCK_023-5a>¶事惟坐衣待食仰給縣官因㳂
<pb:KR4d0026_WYG_023-5b>
相襲迄今不易¶國家誕受天命光有萬國太平之運垂
將百年然¶而倉廪虛竭無豐羨之畜百姓凋弊有愁歎
之聲¶究索其原皆兵之害計今四方廂禁諸軍殆至百¶
萬其不可用者且半則冗食耗國固可知矣居常¶無事
之際誠難更張今朔方不庭邊鄙聳動且契¶丹與元昊
舅甥之族壤地相制勢同輔車義必連¶衡朝廷亦當虞
北方之變而預為之防今禁衛¶重兵盡戍西鄙若北方
伺隙竊發為患不細方今¶之宜莫若於秦晉趙魏齊魯
<pb:KR4d0026_WYG_023-6a>
之間置土軍三十萬<md:KR4d0026_SBCK_023-5b>¶度州縣版籍丁民之數而分其部
伍擇閭里富強武¶力之人而列為將校每嵗農隙督之講
肄舉漢世¶故事命郡將臨試且農人勤力率皆壯健既
𨽻戎¶籍服於訓練不日則盡為精兵無事則俾之力田¶
有警則發之禦冦縣官無尺帛斗粟之費而享富¶國强
兵之利矣夫聖人不能違時亦不失時今因¶西夏之釁
而制軍旅之法此其時也在陛下施¶行而已臣料北人
之計以為元昊之叛若數年之¶間兵革不解國家士馬
<pb:KR4d0026_WYG_023-6b>
疲於西鄙物力困於中原¶則必恐擁衆渝盟求逞其欲
令若按民籍而料兵<md:KR4d0026_SBCK_023-6a>¶當農閒而講事武威震於外財用
豐於内雖使冐¶頓復出結賛載生亦無以施其暴若以
軍戎之事¶重於更張則宜分遣使臣盡選廂軍之伉健
者配¶𨽻禁旅仍詔郡國罷募此輩兹亦豐財節用之一¶
術也前史有制人之談孫子著伐謀之説在於此¶耳謹
上¶
　<md:KR4d0026_SBCK_023-8b>¶河南集巻二十三¶
<md:KR4d0026_SBCK_024-1a>¶
<pb:KR4d0026_WYG_024-1a>
欽定四庫全書
　河南集巻二十四¶
　　¶　　　　　　　　　¶　　宋　尹洙　撰
　　申揀選
