# -*- mode: mandoku-view -*-
#+TITLE: 河南集
#+DATE: 2015-09-23 10:19:24
#+PROPERTY: JUAN 27


　　五代春秋¶
後唐廢帝¶
清泰元年四月庚午帝即位乙酉改元誅康義誠¶朱洪
昭馮贇丙申葬明宗皇帝於徽陵八月蜀王¶知祥薨九
月契丹冦雲州
<pb:KR4d0026_WYG_027-1b>
二年四月契丹冦新州六月契丹冦應州十月閩¶王延
鈞薨大饑¶
三年五月河東石敬瑭拒命張敬達楊光逺帥師¶討河
東鄴都軍亂逐劉延皓范延光帥師討平之<md:KR4d0026_SBCK_027-1b>¶九月契丹
救河東張敬達及契丹戰於城下敬達¶師敗績退師晉
安契丹圍晉安戊申帝北征次懷¶州延州軍亂殺楊漢
章閏十一月楊光逺害張敬¶達以晉安叛於敬瑭丁丑
帝還京師庚辰敬瑭¶逼京師辛已帝崩於𤣥武樓
<pb:KR4d0026_WYG_027-2a>
晉高祖¶
天福元年十一月帝在太原宫降制改元閏月庚¶辰帝
至京師以幽州及鴈門以北地賂少帝¶
天福七年六月乙丑帝即位於鄴都八月高行周<md:KR4d0026_SBCK_027-2a>¶克襄
州誅安從進大蝗十一月葬高祖皇帝於顯¶陵¶
八年二月乙丑帝還東京四月戊申朔日有食之¶十一
月青州楊光逺叛附於契丹契丹入冦大饑¶
開運元年正月契丹陷貝州乙酉帝北征次澶州¶契丹
<pb:KR4d0026_WYG_027-2b>
陷博州三月及契丹戰於戚城師敗績甲寅¶帝還東京
六月復樞宻院河决滑州七月改元八¶月閩人朱文進
弑其君延義九月庚午朔日有食¶之十二月丁巳楊光
逺降赦之癸酉誅楊光逺契¶丹入冦大饑<md:KR4d0026_SBCK_027-2b>¶二年正月帝北征二月次澶州三月契丹陷祁州¶杜威
及契丹戰於陽城契丹敗績四月甲申帝還¶東京八月
甲子朔日有食之大饑¶
三年二月壬戌朔日有食之五月契丹入冦大水¶十一
<pb:KR4d0026_WYG_027-3a>
月杜威帥師討契丹十二月師次中渡杜威¶叛以師入
於契丹皇甫遇殁於師相州張彦澤冦¶京師彦澤殺桑
維翰¶
四年正月帝遜於北郊契丹徳光入京師誅張彦¶澤癸
卯帝遜於遼陽¶
漢高祖<md:KR4d0026_SBCK_027-3a>¶元年二月帝即位於太原宫稱天福十二年三月¶契丹
徳光遁歸死欒城五月丙申帝東幸六月殺¶郇公從益
<pb:KR4d0026_WYG_027-3b>
甲子帝至京師楚王希範薨閏七月鄴¶都杜威拒命八
月越王𢎞佐薨九月庚辰帝北征¶十一月杜威降赦之
十二月癸已帝至自鄴都¶
乾祐元年正月乙卯改元帝不豫丁丑帝崩於萬¶嵗殿¶
隠帝¶
元年二月辛已帝即位誅杜威三月河中李守貞¶拒命
盜以京兆叛附於守貞六月戊寅朔日有食<md:KR4d0026_SBCK_027-3b>¶之七月王
景從以鳳翔叛附於李守貞郭威帥師¶圍河中越人廢
<pb:KR4d0026_WYG_027-4a>
其君倧十一月殺李崧壬申葬高¶祖皇帝於睿陵¶
二年二月丙子黑霧四塞五月京兆降六月癸酉¶朔日
有食之郭威克河中誅李守貞十月契丹入¶冦十二月
趙暉克鳳翔誅王景崇¶
三年二月初舉樂閏六月癸已大風抜木十一月¶甲子
朔日有食之丙子誅楊邠史𢎞肇王章鄴都¶郭威舉兵
向京師澶州李𢎞義滑州宋延渥叛附¶于郭威甲申慕
容彦超帥師及郭威戰於劉子陂<md:KR4d0026_SBCK_027-4a>¶帝親帥師敗績侯益
<pb:KR4d0026_WYG_027-4b>
焦繼勲叛乙酉帝崩於師郭¶威入京師軍大掠乙丑皇
太后令立子贇馮道往¶徐州迎贇誅蘇逢吉劉銖契丹
入冦十二月郭威¶帥師北討次澶州還師壬戌威入京
師楚人馬希¶萼弑其君希廣王峻弑湘陰公於宋¶
周高祖¶
廣順元年正月丁卯帝即位八月葬漢隠帝楚人¶殺希
萼十月吳滅楚十二月兖州慕容彦超拒命¶
二年四月丙戌朔日有食之五月庚辰帝東征戍¶辰次
<pb:KR4d0026_WYG_027-5a>
兖州城下乙亥克兖州六月戊戍帝至自東<md:KR4d0026_SBCK_027-4b>¶征九月契
丹入冦朗州劉言逐吳人復楚地¶
三年正月以户部田賜民二月誅王峻六月大水¶十二
月誅王殷¶
周世宗
顯徳元年正月丙¶申帝即位¶
六年三月甲戌帝北征五月次瓦橋關寧瀛漠三¶州來
降帝不豫班師六月甲戌帝至自北征癸已¶帝崩於萬
<pb:KR4d0026_WYG_027-5b>
嵗殿¶
恭帝¶
顯徳六年六月甲午帝即位十一月壬寅葬世宗<md:KR4d0026_SBCK_027-5a>¶皇帝
於慶陵¶
七年正月甲辰帝遜位於我¶宋<md:KR4d0026_SBCK_027-5b>¶　
　
　河南集巻二十七¶

<pb:KR4d0026_WYG_028-1a>
欽定四庫全書
　河南集附録
　　本傳
尹洙字師魯河南人天聖二年進士及第絳州正平縣
主簿調河南府户曹參軍遷安國軍節度推官知邵武
軍光澤縣舉書判拔萃改山南東道節度掌書記知河
南府伊陽縣縣民有女幼孤而冐賀氏産鄰人證其非
是而藉之後鄰人死女復訴請所籍産乆不能决洙問
<pb:KR4d0026_WYG_028-1b>
以若年幾何曰三十二乃按咸平籍二年賀死而賀妻
劉為户詰之曰若五年始生安得賀姓邪女遂伏以薦
得召試為館閣校勘遷太子中允㑹貶范仲淹牓朝堂
洙自言與仲淹有師友之義乃請罪於朝落校勘復為
掌書記監唐州酒税時西北乆安洙作叙燕息戍二篇
以為武備不可弛於世丁父憂服除復為太子中允知
河南府長水縣趙元昊反大將葛懷敏辟為經畧判官
後劉平石元孫戰敗朝廷以夏竦為經略安撫使仲淹
<pb:KR4d0026_WYG_028-2a>
韓琦副之復以洙為判官又詔竦等議攻守計乃具二
策令琦與竦詣闕奏之加集賢校理上命用攻策遂趣
延州謀出兵仲淹持不下還至慶州㑹任福已敗於好
水川因發慶州部將劉政鋭卒數千趣鎮戎軍赴救未
至賊引去夏竦奏洙擅發兵降通判濠州當時言者謂
福之敗由隨軍耿傅督戰太急後得傅書乃戒福使持
重母輕進者洙以傅文吏無軍責而死行陣被誣作憫
忠辨誣二篇未幾轉洙知秦州辟通判州事加直集賢
<pb:KR4d0026_WYG_028-2b>
院上疏曰文帝盛徳之主賈誼論當時事勢猶云可為
慟哭孝武帝外制四夷以彊主威徐樂嚴安尚以陳勝
亡秦六卿簒晉為戒二帝不以危亂滅亡為諱故子孫
保天下者十餘世秦二世時關東盜起或以反者聞二
世怒下吏或曰逐捕今盡不足憂乃説隋煬帝時四方
兵興左右近臣皆隠賊數不以實聞或言賊多者輒被
詰責二帝以危亂滅亡為諱故秦隋之宗社數年為墟
陛下視今日天下之治孰與漢文威制四夷孰與漢武
<pb:KR4d0026_WYG_028-3a>
國家基本仁徳陛下慈孝愛民誠萬萬於秦隋至於西
有不臣之虜北有彊大之隣非特閭巷盜賊之勢也自
西虜叛命四年旁塞苦數擾内地疲逺輸兵乆於外而
休息無期卒有乘弊而起兵法所謂雖有智者不能善
其後當此之時陛下當夙夜憂懼所以慮事變而塞禍
源也陛下延訪邊事容納直言前世人主勤勞寛大未
有能逺過者也然未聞以宗廟為憂危亡為懼此賤臣
所以感憤於邑而不已何者今命令數更恩寵過濫賜
<pb:KR4d0026_WYG_028-3b>
與不節此三者戒之慎之在陛下所行耳非有難動之
勢也而因循不革弊壞日甚臣是以謂陛下未以宗廟
為憂危亡為懼者以此夫命令者人主所以垂信於下
也異時民間聞朝廷降一命令皆竦視之今則不然皆
相與竊語以為不乆當更既而信然此命令日輕於下
也命令輕則朝廷不尊矣又聞羣臣有獻忠謀者陛下
始甚聽之後復一人沮之則意移矣忠言者以信之不
能終頗自絀其謀以為無益此命令數更之弊也夫爵
<pb:KR4d0026_WYG_028-4a>
賞陛下所持之柄也近時外戚内臣以及士人或因縁
以求恩澤從中降㫖而陛下不知故臣願先正於内以
正於外然後忠謀漸進綱紀漸舉國用漸足士心漸奮
夷狄之患庶乎息矣伏惟陛下深察秦隋惡聞忠言所
以亡逺法漢主不諱危亂所以存日新盛徳與民更始
則天下幸甚改太常寺丞知涇州以右司諫知渭州兼
領涇原路經畧公事㑹鄭戩為陜西四路都總管遣劉
滬董士㢘城水洛以通秦渭援兵洙以為前此屢困于
<pb:KR4d0026_WYG_028-4b>
賊者正由城塞多而兵勢分也今又益城不可奏罷之
時鄭戩已解四路而奏滬等督役如故洙不平遣人召
滬再不至命張忠往代之又不受於是令狄青械滬士
㢘下吏戩論奏不已于是徙洙慶州而卒城水洛又徙
晉州遷起居舎人直龍圖閣知潞州士㢘詣闕上書訟
洙乃遣御史劉湜就問獨不能得洙罪止坐假公用錢
與部將孫用及私自貸貶崇信軍節度副使孫用昔本
軍校嘗自京師取息錢至官不能償洙與狄青惜其材
<pb:KR4d0026_WYG_028-5a>
可用遂假公使錢使償之徙監均州酒税感疾㳂牒至
南陽訪醫卒年四十七洙内剛而外和與人言必極辯
其是非遇事無難易勇於敢為至前世治亂㳂革之變
靡不該實人有疑難不能通洙為指畫講解皆釋然自
得尤長於春秋文章自唐宋厯五代氣格卑弱至本朝
栁開始為古學天聖初洙與穆脩大振起之有集二十
七巻子樸柆其兄源亦以文學名於世終太常博士
　　墓表　　　　　　　　　　　　　韓琦
<pb:KR4d0026_WYG_028-5b>
公諱洙字師魯其先太原人曾祖誼以道晦亂世不仕
祖文化始以材行興其家官至都官郎中贈刑部侍郎
父仲宣舉明經累長郡邑㢘恕明决所至以循吏稱終
虞部員外郎以公貴贈工部郎中葬其父河南今
為河南人公㓜聰明善學無所不通尤長於春秋善議
論參質古今開判疑滯問者欣服之天聖二年登進士
第授絳州正平縣主簿厯河南府户曹㕘軍邵武軍判
官舉書判拔萃遷山南東道節度掌書記知河南府伊
<pb:KR4d0026_WYG_028-6a>
陽縣時天下無事軍政闕不講以兵言者為妄人公乃著
叙燕息戍論十數篇以斥時弊時人服其有經世之才
文康王公知而薦之召試充館閣校勘時夏人冦涇原
殺部署任福公時在慶州得涇原求援書即移文慶帥
率其部將劉政鋭兵數千人便道走鎮戎未至賊引去
夏公奏公為專徙通判濠州又改秦州遷知涇州徙渭
州兼管勾涇原路經略部署司事涇原乘葛帥懷敏覆
軍之後傷夷殘缺千罅百漏公夙夜撫葺一道以完時
<pb:KR4d0026_WYG_028-6b>
宣徽使鄭公為陜西四路帥主静邊寨主劉滬議遣其
屬官著作佐郎董士㢘與滬於章州堡南入諸羌中開
道二百里修水洛城以通秦渭之援兵公曰賊數犯塞必
併兵一道五路帥之戰兵嘗不登二萬人而當賊人舉
國之衆吾兵所以屢為賊困者由黄石河路來援雖逺
水洛路二日而援師安然以濟今無故奪諸羌田二百
里列堡屯師坐耗芻糧不勝計以兾秦援一二日之速
則吾兵愈分而邊用不給矣乃奏罷之便詔從之㑹鄭
<pb:KR4d0026_WYG_028-7a>
戬已罷改知永興軍乃署前帥牒飭滬等督役如初二
人者遂不奉詔興作不已公遣人召滬者再不至乃命
瓦亭寨主張忠代滬滬仍不受代部署狄公於是親至
順徳軍攝滬士㢘下獄差官按問而鄭比奏本道沮滬
等功朝廷卒薄滬等罪徙公慶州而城水洛焉㑹慶帥
孫公請終任改知晉州慶厯四年契丹遣使報西伐元
昊詔河陜三路要郡皆擇人徙知潞州當范公之在二
府也余安道歐陽永叔輩並為諫官天下屬望諸公日
<pb:KR4d0026_WYG_028-7b>
竭忠獻納不避權貴而公方勤勞塞上迹逺朝廷暨諸
公相繼罷去向天下目之為賢者執政指之為黨皆欲
因事斥逐之士㢘者即詣闕上書以水洛事訟公且誣
公在渭日盜錢制使承風指按騐百端不能得一毫以
汙公有部將孫用者出於軍校嘗自京取民息錢至官
貧不能償公與狄公惜其材乃分假公使錢俾償其民
而月取其俸償於官逮按問而錢先巳輸官矣坐此貶
公崇信軍節度副使徙監均州酒稅得疾㳂牒至南陽
<pb:KR4d0026_WYG_028-8a>
訪醫藥疾革對賔客妻子無一慼言整冠帶盥濯怡然
隠几而卒時年四十七慶厯七年四月十日也公天性
慈仁内剛外和凡事有小而可矜者必惻然不忍發見
顔貌及臨大節斷大事則心如金石雖鼎鑊前列不可
變也在軍謙節愛士雖悍夫冗列皆降意容接故人人
願盡其力所至郡邑修設條教務以實惠及罷去則人
思之文章自唐衰厯五代日淪淺俗寖以大敝本朝栁
公仲塗始以古道發明之後卒不能振天聖初公獨與
<pb:KR4d0026_WYG_028-8b>
穆㕘軍伯長矯時所尚力以古文為主次得歐陽永叔
以雄詞鼓動之於是後學大悟文風一變使我宋之文
章將踰唐漢而追三代者公之功為最多初朝廷之將
用攻策也命葛懷敏出鄜延道勒兵綏宥間攻賊積聚
招懷種族奪其要害而保障之賊知朝廷之威必翻然
來服則乆而易制公曰是行也不患將卒無勇患應敵
寡謀耳乃自請㕘議懷敏行營軍事有詔如請而事中
罷今夫文武之士平居議論慷慨自謂忠義勇决世無
<pb:KR4d0026_WYG_028-9a>
及者一旦遇急難而試之往往魄喪氣奪百計避脱雖
以富貴誘之猶捍臂而不顧余居邊乆閱人多矣如公
挺然忘身以為國家者天下知有幾人今以某月日祔
葬先塋從吉卜也范公嘗以書謂余曰世之知師魯者
莫如公余巳為其集序矣墓有表請公文以信後世余
應之曰余實知師魯者又得其進斥本末為最詳其敢
以辭既實書其事矣又考性命之説而表於墓曰
嗚呼自古聖賢必推性命如公之文武傑立而貫以忠
<pb:KR4d0026_WYG_028-9b>
義兮此天之性位不大顯遭讒而跌且不夀兮此天之
命雖孔孟不能以兼適兮尚一歸於黙定昧者不思而
妄求兮徒自奔於邪徑故公臨禍福生死而曾不少變
兮是能安性命而歸正唯大名赫然日月之光兮亘萬古
而增瑩吾聞善人者天必報其後兮宜嗣人之䝉慶
　　祭文　　　　　　　　　　　　　　韓琦
維慶厯七年某月某朔某日具官某謹以清酌庶饈之
奠致祭於故龍圖舎人尹君師魯之靈嗚呼師魯惟君
<pb:KR4d0026_WYG_028-10a>
之生天與英奇如鑑之明無隠不窺如材之美無用不
宜仁義之勇過於虎羆疑昧之决審乎蓍龜首倡古文
三代是追學者翕從聖道乃夷名重天下無人不知知
之深者非余而誰伊昔夏人擾於西陲余忝兵任君實
同之周旋塞上余往君隨畫籌夜晝忍睡忍飢星霜矢
石勞苦難&KR0470;凡四五年心憊形羸退而視君志不少衰
上嘉君勤進督渭師懷敏之後破壞創痍君能盡力補
綴撑持曰兵曰民以治以綏如得父母衆心熙熙保邊
<pb:KR4d0026_WYG_028-10b>
務實恥於妄為不合小人乃啟禍基易慶晉路奔命何
疲輸忠抗論伺者乘危君前在渭屬防秋時以公廨緡
貸其偏禆俾償宿負免干典彜月取其俸送官勿虧且
責効命投死無疑職此抵罪竄斥流離衆謂之寃君甘
如飴自隨徙均帝方念兹奈何窮山感疾無醫君决不
起指鄧而馳范公大賢來記孤遺謂無怛化言色怡怡
忽整衣冠盥滌莊祗憑几而逝衆皆歎悲范公之書其
説如斯嗚呼哀哉彼蒼𠖇𠖇莫可究推賢者胡惡動與
<pb:KR4d0026_WYG_028-11a>
屯奇不肖胡佑坐來福禧以道而屯死為人思以幸而
福生為人嗤在君所得何必期頤嗚呼哀哉余之與君
義雖朋執情則塤箎葬不執紼奠不捧巵使我大恨痛
切肝脾徒憑薄祭一寫哀辭琴不鼓矣嗚呼子期尚饗
　　墓誌　　　　　　　　　　　　歐陽脩
師魯河南人姓尹氏諱洙然天下之士識與不識皆稱
之曰師魯盖其名重當世而世之知師魯者或推其文
學或高其議論或多其材能至其忠義之節處窮達臨
<pb:KR4d0026_WYG_028-11b>
禍福無愧於古君子則天下之稱師魯者未必盡知之
師魯為文章簡而有法博學彊記通知今古長於春秋
其與人言是是非非務窮盡道理乃已不為茍止而妄
隨而人亦罕能過也遇事無難易而勇於敢為其所以
見稱於世者亦所以取嫉於人故其卒窮以死師魯少
舉進士及第為絳州正平縣主簿河南府户曹㕘軍邵
武軍判官舉書判拔萃遷山南東道掌書記知伊陽縣
王文康公薦其才詔試充館閣校勘遷太子中允天章
<pb:KR4d0026_WYG_028-12a>
閣待制范公貶饒州諫官御史不肯言師魯上書言仲
淹臣之師友願得俱貶貶監郢州酒税又徙唐州遭父
喪服除復得太子中允知河南縣趙元昊反陜西用兵
大將葛懷敏奏起為經略判官師魯雖用懷敏辟而尤
為經略使韓公所深知其後諸將敗於好水韓公降知
秦州師魯亦徙通判濠州乆之韓公奏得通判秦州遷
知涇州又知渭州兼涇原路經畧部署坐城水洛與邊
臣異議徙知晉州又知潞州為政有惠愛潞州人至今
<pb:KR4d0026_WYG_028-12b>
思之累遷官至起居舎人直龍圖閣師魯當天下無事
時獨喜論兵為叙燕息戍二篇行於世自西兵起凡五
六嵗未嘗不在行間故其論議亦精宻而於西事尤習
且詳其為兵制之説述戰守勝敗之要盡當今之利害
又欲訓土兵代戍卒以減邊用為禦戎長乆之策皆未
及施為而元昊臣伏西兵解嚴師魯亦去而得罪矣然則
天下之稱師魯者於其材能亦未必盡知之也初師魯
在渭州將吏有違其節度者欲按軍法斬之而不果其
<pb:KR4d0026_WYG_028-13a>
後吏至京師上書訟師魯以公使錢貸部將貶崇信軍
節度副使徙監均州酒稅得疾無醫藥舁至南陽求醫
疾革隠几而坐顧稚子在前無甚憐之色與賓客言終
不及其私享年四十有六以卒師魯娶張氏某縣君有
兄源字子漸亦以文學知名前一嵗卒師魯凡十年間
三貶官喪其父又喪其兄有子四人連喪其三女一適
人亦卒而其身終以貶死一子三嵗四女未嫁家無餘
貲客其喪於南陽不能歸平生故人無逺邇皆往賻之
<pb:KR4d0026_WYG_028-13b>
然後妻子得以其柩歸河南以某年某月某日葬於先
塋之次余共師魯兄弟交嘗銘其父之墓矣故不復次
其世家焉銘曰
藏之深固之宻石可朽銘不滅
　　論尹師魯墓誌　　　　　　　　歐陽脩
誌言天下之人識與不識皆知師魯文學議論材能則
文學之長議論之高材能之美不言可知又恐太略故
條析其事再述於後述其文則曰簡而有法此一句在
<pb:KR4d0026_WYG_028-14a>
孔子六經惟春秋可當之其他經非孔子自作文章故
雖有法而不簡也脩於師魯之文不薄矣而世之無識
者不考文之輕重但責言之多少云師魯文章不合祗
著一句道了既述其文則又述其學曰通知古今此語
若必求其可當者惟孔孟也既述其學則又述其論議
云是是非非務盡其道理不茍止而妄隨亦非孟子不
可當此語既述其學議則又述其材能備言師魯厯貶
自兵興使在陜西尤深知西事未及施為而元昊臣師
<pb:KR4d0026_WYG_028-14b>
魯得罪使天下之人盡知師魯材能此三者皆君子之
極矣然在師魯猶為末事其大節以篤於仁義窮達禍
福不媿古人其事不可徧舉故舉其要者一兩事以取
信如上書論范公而自請同貶臨死而語不及私則平
生忠義可知也其臨窮達禍福不媿古人又可知也既
已具言其文學其論議其材能其忠義遂又言其為仇
人挾情論告以貶死又言其死後妻子困窮之狀欲使
後世知有如此人有如此事廢死至於妻子如此困窮
<pb:KR4d0026_WYG_028-15a>
所以深痛死者而切責當世士夫致斯人之及此也春
秋之義痛之益至則其辭益深子般卒是也詩人之意
責之愈切則其言愈緩君子偕老是也不必號天呌屈
然後為師魯稱怨也故於其銘文但云藏之深固之宻
石可朽銘不滅意謂舉世無可告語但深藏牢埋此銘
使其不朽則後世必有知師魯者其語愈緩其意愈切詩
人之義也而世之無識者乃銘云文不合不講徳不得不
辨師魯以非罪盖為前言其窮達禍福無媿古人則必
<pb:KR4d0026_WYG_028-15b>
不犯法况是仇人所告故不必區區置辨也今止直言
所坐自然知非罪矣添之無害故勉徇議者添之若作
古文自師魯始則前有穆脩鄭條輩及有大宋先達甚
多不敢斷自師魯始也偶儷之文茍合於理未必為非
故不是此而非彼也若謂近年古文自師魯始則范公
祭文已言之矣可以互見不必重出也皇甫湜韓文公
墓誌李翺行狀不必同亦互見之也誌云師魯喜論兵
論兵儒者末事言喜無害喜非嬉戯之戯喜者好也君
<pb:KR4d0026_WYG_028-16a>
子固有所好矣孔子言回也好學豈是薄顔回乎後生
小子未經師友茍恣所見豈足聽哉脩見韓退之與孟
郊聯句便似孟郊詩與樊宗師作誌便似樊文慕其如
此故師魯之誌用意特深而語簡盖為師魯文簡而意
深又思平生作文惟師魯一見展巻疾讀五行俱下便
暁人深處因謂死者有知必受此文所以慰吾亡友爾
豈恤小子輩哉
　　祭尹師魯文　　　　　　　　　歐陽脩
<pb:KR4d0026_WYG_028-16b>
維年月日具官歐陽脩謹以清酌庶羞之奠祭於亡友
師魯十二兄之靈曰嗟乎師魯辯足以窮萬物而不能
當一獄吏志可以狹四海而無所措其一身窮山之崖
野水之濱猿猱之窟麋鹿之羣猶不容於其間兮遂即
萬鬼而隣嗟乎師魯世之惡子者之多而未必若愛子
者之衆何其窮而至此兮得非命在乎天而不在乎人
方其奔顛斥逐困死艱屯舉世皆寃而語言未嘗以自
訴以窮至死而妻子不見其悲忻用舎進退屈伸(一作/出)
<pb:KR4d0026_WYG_028-17a>
語黙夫何能然乃學之力至其握手為訣隠几待終顔
色不變笑言從容死生之間既巳能通於性命死亡之
至宜其不累於心胷自子云逝善人宜哀至于窮達予
又何悲惟其師友之益平生之舊情之難忘言不可究
嗟乎師魯自古有死皆歸無物惟聖與賢雖埋不殁尤
於文章焯若星日子之所為後世師法雖嗣子尚㓜未
足以付予而世人藏之庶可無於墜失予於衆人最愛
子文寓辭千里侑此一罇冀以慰子聞乎不聞尚饗
<pb:KR4d0026_WYG_028-17b>
　　乞與尹構一官狀　　　　　　　歐陽脩
右臣等伏見故起居舎人直龍圖閣尹洙文學議論為
當世所稱忠義剛正有古人之節初䝉朝廷擢在館閣
而能不畏權臣力排衆黨以論范仲淹事遂坐貶黜其
後元昊僣叛用兵一方當國家有西顧之憂思得材謀
之臣以濟多事而洙自㓜出師至於元昊納欵始終常
在兵間比一時之人最為宣力而羣邪醜正誣構百端
卒陷罪辜流竄以死嚮䝉陛下仁聖恩憐哀其寃枉特
<pb:KR4d0026_WYG_028-18a>
賜清雪俾復官資足以感動羣心勸勵忠義今洙孤㓜
並在西京家道屢空衣食不給洙止一男構年方十餘
嵗&KR1103;然無依實可嗟惻伏見將來祫享大禮在近羣臣
皆得奏蔭子孫伏望聖慈録洙遺忠憫洙不幸特賜其
子一官庶霑寸禄以免飢寒則天地之仁幽顯䝉徳臣
等忝列侍從愧無獻納茍有所見不敢不言
　　雜見事跡
先是渭州西路巡檢劉滬建策以為秦渭兩路有急發
<pb:KR4d0026_WYG_028-18b>
兵相援路出隴坻之内回逺恐不及事請募熱户於山
外築水洛結公二城以兵戍之緩急以通援兵之路都
部署鄭戩以狀聞命滬及董士㢘董其役㑹韓琦宣撫
陜西還奏罷四路招討以戩知永興軍又言兩城之旁
多生户今奪其地恐城未畢而冦至請罷之戩因極言
二城之利不可輒罷詔三司副使魚周詢往視其利害
未至尹洙召滬士㢘令還滬士㢘以熱户既集官物無
所付請遂城之洙怒以二人違節制命部署狄青往斬
<pb:KR4d0026_WYG_028-19a>
之青械繫滬士亷於徳順軍及周詢還是戩議乃徙洙
慶州(涑水/記聞)
尹師魯謫官均州時范希文知鄧州師魯得疾即擅去
官詣鄧州以後事屬希文希文日往視其疾一旦遣人
招希文甚遽既至師魯曰洙今日必死矣人言將死者
必見神鬼此不可信洙並無所見但覺氣息奄奄就盡
隠几坐與希文語乆之謂希文曰公可出洙將逝希文
出至㕔事巳聞其家號哭希文竭力送其喪及妻孥歸
<pb:KR4d0026_WYG_028-19b>
洛陽(涑水/記聞)
知道者茍未脱然隨其所得淺深皆有効騐尹師魯自
直龍圖閣謫官過梁下與一佛者談師魯自言以静退
為樂其人曰此猶有所繫不若進退兩忘師魯頓若有
所得自為文以記其説後移定州是時范文正公守南
陽少日師魯忽手書與文正别仍囑以後事文正極訝
之時方饌客掌書記朱炎在坐炎老人好學佛文正以
師魯書示炎曰師魯遷謫失意遂至乖理殊可怪也宜
<pb:KR4d0026_WYG_028-20a>
往見之為致意開譬之無使成疾炎即詣尹而師魯巳
沐浴衣冠而坐見炎來道文正意而笑曰何希文猶以生
人見待洙死矣與炎談論頃時遂隠几而卒炎急使人
馳報文正文正至哭之甚哀師魯忽舉頭曰早已與公
别安用復來文正驚問所以師魯笑曰死生常理也希
文豈不達此又問其後事尹曰此在公耳乃揖希文復
逝俄頃又舉頭顧希文曰亦無鬼神亦無恐怖言訖遂
長往師魯所養至此可謂有力矣尚未能脱有無之見
<pb:KR4d0026_WYG_028-20b>
何也得非進退兩忘猶存於胷中歟(沈存中/筆談)
本朝古文栁開仲塗穆脩伯長首為之唱尹洙師魯兄
弟繼其後歐陽文忠公蚤工偶儷之文及官河南始得
師魯乃出韓退之文學之盖公與師魯於文雖不同公
為古文則居師魯後也如五代史公嘗與師魯約分撰
其後師魯死無子今歐陽公五代史頒之學宫盛行於
世内果有師魯之文乎抑歐陽公自為之也歐陽公誌
師魯墓論其文曰簡而有法且謂人曰在孔子六經中
<pb:KR4d0026_WYG_028-21a>
惟春秋可當則歐陽公於師魯不薄矣崇寜間改修神
宗正史歐陽公傳乃云同時有尹洙者亦為古文然洙
才下不足以望修云蓋史官皆晩學小生不知前輩文
章淵源自有次第也(聞見/録)
韓魏公曰希文常勸以身安而後國家可保師魯以謂
不然直謂臨國家事更不當顧身公雖重希文之説然
性之所喜以師魯為愜爾(魏公/别録)
師魯集二十七巻承㫖姚公手録本予徃嘗刻師魯文
<pb:KR4d0026_WYG_028-21b>
百篇於㑹稽行臺今迺得閲其全集甚慰因復梓行之
我朝古文之盛倡自師魯一再傳而後有歐陽氏王氏
曽氏然則師魯其師資云淳熙庚戌錫山尤袤延之跋
　
　
　
　
　河南集附録
