# -*- mode: mandoku-view -*-
#+TITLE: 河南集
#+DATE: 2015-09-23 10:19:23
#+PROPERTY: JUAN 6

¶
　　上葉道卿舍人薦李之才書¶
某再拜八月初作書託鄭開封附去浙中後十<md:KR4d0026_SBCK_006-1b>¶餘日聞
有西掖之召中外企望為日已乆雖有此¶拜固未足為
賀也恭惟甫至都下尊體休勝某¶輙有私悃仰布左右
<pb:KR4d0026_WYG_006-1b>
惶恐惶恐孟州司法參軍李¶之才年三十九矣天聖八
年同進士出身能為古文¶章語直意䆳不肆不窘固足
蹈及前輩非某所敢¶品目其為人敦朴真率不自矯厲
安於卑位頗無¶仕進意故世人罕能知之京師諸君有
石曼卿¶者與之㳺曼卿獨喜其不汲汲榮利與已合耳
之¶才母老家無餘貲曼卿嘗勸之隱去使其無所歸於¶
知似未盡也之才又達世務使少用於世其才過<md:KR4d0026_SBCK_006-2a>¶人甚
逺今幸其貧無貲不能决其歸心知之者當¶共成之也
<pb:KR4d0026_WYG_006-2a>
近制吏部選人有保任者及五人以上¶其課之才某嘗
干於人在上者或薦之今已四人¶十二月又當罷去念
非明公無以成之者明公雖¶素未知其人然某被遇最
深由知某而後知之可¶也之才在朝廷無近親若其持
身謹亷常吏皆¶能之故略其言事遽詞直罔避詆訶儻蒙
留意恭¶俟還教不任懇切¶
　　　上陜倅尚屯田書¶一首
某再拜某幸與執事同年得進士第又嘗得請見<md:KR4d0026_SBCK_006-2b>¶左右
<pb:KR4d0026_WYG_006-2b>
雖未熟接語論盡朋友之分然不為無舊執¶事立言樹
教以古聖賢為師法某雖淺陋未能窺¶執事畛域然素
有志於是亦得為同道挾故舊契¶加之道同陜與洛相
去不三百里而未嘗作書者¶非敢自疎誠以罪黜之迹
懼他人見議以為附同¶年之居高位者為佞也近䝉復
官為令畿邑距陜¶益近自今或時拜書兼有近著文俟
到縣中冩一¶通上呈今偶趙都曹見過云遽行謹奉手
書少道¶萬一望恕簡率
<pb:KR4d0026_WYG_006-3a>
　　　答黄秘丞書<md:KR4d0026_SBCK_006-3a>¶一首
某再拜春初得所惠書以賤事未克裁答尋承有¶延安
之行秋中始還道塗登頓良苦自西師之興¶議者交語
以為執事當在邊帥幕府某獨謂近時¶上將猶不能專
軍之命令幕府豈得盡足下才耶¶近聞承詔當至都下
一吐竒論盡發胷中所藴使¶識者聞之知處置得失與
軍之勝敗盡繫於人爛¶然無疑今不即用猶足警異時
豈不壯哉願無辭¶此舉以慰朋執之望中間所稱河間
<pb:KR4d0026_WYG_006-3b>
民誠義烈士¶書中所録自足傳信増之文辭非無益也
但當訪¶其名氏相見期不逺餘俟面叙<md:KR4d0026_SBCK_006-3b>¶　　　上京兆杜侍郎啟¶一首
嚮者伏聞京兆之拜知者見慶以為必應辟署¶之選頃
之人有見語者曰公奏一不從且再上矣¶既而皆然恭
惟明公更中外劇任將二十年門下¶吏被器使者百千
人一日當辟士章未上人皆以¶某必應其選某豈賢於
百千人哉誠由明公見愛¶之深數數稱道布聞於人故
<pb:KR4d0026_WYG_006-4a>
及此耳屢草謝記輙¶復中罷懼益章明公見私之恩非所以
承奨㧞之¶意也今或聞兩奏皆寢始得修問左右區區之心¶
豈敢忘於大府哉惟祈早&KR0574;柄用以允天下之望<md:KR4d0026_SBCK_006-4a>¶使縉紳流
品皆被甄叙不獨門下舊吏曲䝉厚恩¶感激所深實罄於此¶
　　　上吕相公書¶二首
日月朝奉郎守太子中允新差簽署涇原秦鳯兩¶路經
略安撫判官公事騎都尉尹某再拜獻書僕¶射相公申公
閣下某謬為朝廷器使預參西方¶軍向一至京師得以邊畫
<pb:KR4d0026_WYG_006-4b>
陳於上前退又以¶所陳白於執政非以夸辨而求合兾事之
亟行耳¶㑹閣下以舊徳入輔某以既辭天子不當乆
留都¶下區區之心獨未聞於左右今輙條次所陳之要<md:KR4d0026_SBCK_006-4b>¶以書自啟惶懼惶懼某以西夏用兵之害莫甚於¶大將
兵少與法制不立此二事耳請先以大將兵¶少之害言
之今涇州乃涇原大將治兵之所戰士¶才數千假使敵
衆數萬來冦閉壁則邑落被掠出¶戰則鎮守孤危且衆
寡不敵必召屬城之兵以為¶自助之勢大將既已先擾
<pb:KR4d0026_WYG_006-5a>
外軍復無統一此必敗¶之道也大凡大將救屬城則易
屬城救大將則難¶何以謂之易若敵初冦吾境大將當
以重兵守險¶或設伏要路或斷其首尾又號令諸城使
之合勢¶以逸待勞此大將救屬城之易也何以謂之難
冦<md:KR4d0026_SBCK_006-5a>¶入吾境大將既召屬城之兵以為已援若兵在百¶里
之内再日而至則吾之險阻已與冦共之矣若¶待數百
里之外兵至則冦已踞吾要害休其士衆¶待吾兵至逆
而擊之援兵雖多其統不一此屬城¶救大將之難也雖
<pb:KR4d0026_WYG_006-5b>
戰守隨機大概論屬城之兵主¶於守大將之兵主於戰
唯能使之戰然後庇其屬¶城保其險固也今大將之兵
與屬城均於自守俟¶冦至然後呼集屯戍迫以期㑹戰
地戰日皆非素¶定此則自救不暇豈能决勝哉如某所
計請増大¶將所治兵滿三萬騎五千屯戍不預其數可
以戰<md:KR4d0026_SBCK_006-5b>¶可以禦可以守也或者引前世用兵之法能以寡¶
擊衆者此非通論某所計者數千之敵數萬十倍¶之衆
耳凡臨事機應變出竒雖百倍之衆尚有以¶制之然未
<pb:KR4d0026_WYG_006-6a>
有預以寡少之兵而必十倍之勝也夫¶三千之禦三萬
與三萬之禦三十萬其勢甚易三¶十萬之衆未必一其
力三萬之衆敵不能見其形¶不一其力故將多者難為
辦不見其形故善用者¶能張其勢如此則勝敗未分也
三千之禦三萬則¶異乎此合而陳之則見其弱形彼氣
吞之一也多¶為竒兵則懼于勢分二也離去城壁以据
要險則<md:KR4d0026_SBCK_006-6a>¶慮其攻襲三也此三者雖善將者無如之何故
云¶以寡擊衆未為通論是大將之歩卒必以三萬騎¶必
<pb:KR4d0026_WYG_006-6b>
以五千然後可用也明詔减去城柵可益大¶將兵而未
聞盡奉行也其知京師禁兵不當盡¶出故獻募兵之法
知募兵必以財故獻鬻爵之論¶此大將兵少之害可得
而制也其次請以法制不¶立之害言之古者大將出師
其下皆偏禆部曲莫¶不禀命於大將者也今諸路都監
而上皆與大將¶均其所統雖名器至異然皆署事而同
議非古制¶也不獨非古只以國朝殿前侍衛司軍制言
之亦<md:KR4d0026_SBCK_006-6b>¶異矣今殿前侍衛都虞侯乃都指揮使之貳較其
<pb:KR4d0026_WYG_006-7a>
名¶品不甚相逺至於署事皆不得預豈非戎事尚一¶其
下止當禀命耶今則不然凡臨事機得聨署者¶皆得預
議議一而後可行請借論之若保安軍諜¶者言當有宼
至帥臣若專為保安之備則其下¶率從若帥臣有料敵
者言賊聲言保安不必專為¶之備又使某將備鄜州路
又使環慶謹守備其下¶必有争議者曰環慶𨽻我當速
召之以為已援奈¶何使之自守且諜言宼保安不當備
鄜州以分吾¶兵雖為大將者亦自計曰異日賊從鄜州
<pb:KR4d0026_WYG_006-7b>
路又非環<md:KR4d0026_SBCK_006-7a>¶慶吾猶與諸將罪均若從保安一蹉跌不勝
則¶吾違諸將言獨被罪矣此不獨號令不行於下亦¶既
衆人議之則自信者寡矣是則軍中之政有異¶見者當
獻議而已不當必大將之從已也今同署¶而交議議一
而後可行此法制不立之害也以某¶計之諸路大將外
止署副貳者一員參署軍政别¶置主軍大將八員四員
外守城鎮四員專𨽻麾下¶皆聼命於大將如身之使臂
臂之使指無敢不從¶此法制不立之害可得而革也其
<pb:KR4d0026_WYG_006-8a>
募兵鬻爵與主¶軍大將名級皆别具咨目條陳某踈逺
不敢議朝<md:KR4d0026_SBCK_006-7b>¶廷大體然竊思之今之軍政非大更置之莫能¶
成功聖上憂勤兆民顒顒伏惟閣下上副倚毗下¶慰中
外之望則天下幸甚干凟威重伏俟嚴¶譴某再拜¶
　　　又一首¶
四月日朝奉郎守太子中允充集賢校理新差通¶判濠
州軍州事騎都尉賜緋魚袋尹某謹再拜獻¶書於昭文
僕射相國申公閣下自羌虜犯邊某嘗¶獻書論事又得
<pb:KR4d0026_WYG_006-8b>
陳説左右今年虜㓂平凉山外地¶王師挫衂某念前所
論説其已騐者三其不效者<md:KR4d0026_SBCK_006-8a>¶一某謂大將之兵必以歩
卒三萬騎五千然後可¶以戰可以禦今任福所集諸將
之兵始以萬一千¶又益以王珪趙津常鼎别屯之衆縱
使合而統之¶才滿二萬是大將兵少且不得素撫其
衆果以挫¶衂一騐也某謂兵家之制在乎統一欲使部
曲分¶畫預有定名合諸將臨敵受命法制不立號令不¶
明以致奔覆二騐也日者朝廷既擇用攻策相公¶復詢
<pb:KR4d0026_WYG_006-9a>
虜若先至何以禦之某逡巡仰對以既欲進¶攻不若養
勇以縱之是某揆今之勢不見可禦之¶術故為此對今
禦之而卒敗三騐也相公又訪虜<md:KR4d0026_SBCK_006-8b>¶所當來某雖汎言臨
涇高平役冗相雜山外沃野¶居民富腴然最可備者保
安胡繼諤族耳今繼諤¶無害是某不能料虜之所先不
効也自山外之敗¶議者歸咎諸將不能持重以取敗亡
此知其末未¶究其本也諸將獨不用韓經略言分而趨
利此一¶事可責耳假使合而為一持重不戰其全師不
<pb:KR4d0026_WYG_006-9b>
過¶如王仲寶豈能制虜之俘掠以取勝哉仲寶壘去¶賊
不十里賊去不能追然朝廷不加罪責者以任¶福輩戰
敗耳儻福輩不進仲寶雖欲不戰不能也¶戰亦不免於
敗矣何者彼逸我勞彼整我囂彼人<md:KR4d0026_SBCK_006-9a>¶人自趨利我畏死
有遁心又加以數倍之衆豈有¶不敗哉不獨向時之役
是乃虜常勝而我常敗也¶難者必曰虜何得常逸我何
得常勞夫虜之将來¶廣為屯營使我疑其所向必多方
以備之及其既¶來我大将之兵不滿萬人急召某將若
<pb:KR4d0026_WYG_006-10a>
干人又召¶某將若干人如是散召之以至三將五將有先
期¶者後期者合而統之亦不越三萬必三日而後集¶則虜
已据我要地休息其衆分擇精鋭以抄居民¶既因我粮復所
賫糗糒有餘速戰則氣盈緩追則¶逸去或曰俟其歸而擊之
賊又有橐駞以載其重<md:KR4d0026_SBCK_006-9b>¶我多歩兵又益器械粮糗之負以之
追躡利害相¶逺或者必謂俟其歸者非躡其後也扼
其路而已¶且虜騎堅勁峻坂窮谷無所不馳無所不通
其來¶也未嘗一路而至其去也何從而扼哉是以彼常
<pb:KR4d0026_WYG_006-10b>
逸我常勞也然而彼何得常整我何得常囂夫賊¶號令
既一部分既定在塗而訓入境而誡此其整¶也我則不
然冦至而㑹兵兵行以應敵諸將聚議¶不過頃刻教旗
分陳之法施於倉卒此其囂也何¶謂彼則人人趨利我
則畏死有遁心夫賊得吾¶一卒奪其衣装足以自資此
利近而易趨我衆力<md:KR4d0026_SBCK_006-10a>¶戰者多死先遁者或免而無誅惡
死而樂生人情¶之常凡此數者賊必勝之理其彰灼如
此吾未見所謂¶禦之之策也又若内屬之户為虜所取
<pb:KR4d0026_WYG_006-11a>
者因¶為虜用矣其未取者虜一擾之則我疑之我疑之¶
雖未為虜用已失之矣何者外為虜所擾内為我¶所疑
必持兩端以自固此與虜為用等也今未為虜¶擾者獨
環慶諸路與保安胡繼諤耳不蚤圖之又¶將為其所擾矣
某前謂當謹備繼諤而虜不至者¶非繼諤之强能自支
虜而不敢犯也某自延州萬¶安鎮抵其部族以及慶州
之平戎凡數百里居民<md:KR4d0026_SBCK_006-10b>¶殆絶但有種落耳是虜取繼諤
與延州之境不¶若取山外之饒此特所利先後耳非可
<pb:KR4d0026_WYG_006-11b>
恃其不來¶也夫事四夷誠非王者事今天子仁聖誠使
虜¶不犯邊復何求於虜哉此策之上也然未知何¶從而
至此若如某前嵗所陳大將所屯得以歩卒¶三萬騎五
千部曲分畫各有定制此則有以待其¶來而制之亦策
之次也不然驟集他路之兵備一¶月之餉嚴其部分明
其金鼓輔之屬户破其種¶落擾之困之有以俟其疑伏
此又䇿之次也捨是¶止用今日備禦之䇿但慮屬户居
民大罹其毒被<md:KR4d0026_SBCK_006-11a>¶邊諸城盡為孤壘内地逺輸日益愁怨
<pb:KR4d0026_WYG_006-12a>
且虜以利¶舉外苟無所掠必將攻城日朘月削塞境遂
蹙當¶是時益兵之多調發之勞恐不止今日而已願相¶
公深慮之某向欲以此陳畫聞於上聼今以佐¶幕無狀
被命南去地優事簡於身甚幸苟循黙無¶所建明則異
時公議恐難獨免然某今日言之必¶以為妄願留置几
案向秋以暨來嵗幸復視之必¶將數騐如不然者則我
之天幸有二虜長死一幸虜¶長不自將使他人分其兵
來我驍將或能禦之二¶幸非此二幸或有成功則某所
<pb:KR4d0026_WYG_006-12b>
不知也意激辭直不<md:KR4d0026_SBCK_006-11b>¶避忌諱唯相公與二三同徳以天
下大計留意觀¶省察其至誠幸甚幸甚¶
　　　上陜西招討使夏宣徽小啟¶一首
某才到慶州聞任福兵敗徑赴鎮戎軍有不曽禀¶候㫖
命專輙事狀已具公狀中盖事出倉卒所¶謂失火之家
不暇白大人而救火以此加罪誠不¶敢辭伏望太尉原
其初心少賜寛假則終始幸甚¶非時當詣幕府¶
　河南集卷六¶
<md:KR4d0026_SBCK_007-1a>¶
<pb:KR4d0026_WYG_007-1a>
欽定四庫全書
　河南集巻七
　　　　　　　　　　　　　宋　尹洙　撰
　　書啟
　　　答
