# -*- mode: mandoku-view; -*-
#+TITLE: 河南先生文集
#+DATE: 2015-09-11 08:46:45.741312
#+PROPERTY: ID KR4d0026
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0382-000河南先生文集-墓志銘.
<pb:KR4d0026_SBCK_000-1a>¶
　　太常博士尹君墓誌銘¶
君諱源字子漸姓尹氏與其弟洙師魯俱有名於¶
當世其論議文章博學強記皆有以過人而師魯¶
好辨果於有爲子漸爲人剛簡不矜飾能自晦藏¶
與人居久而莫知至其一有所發則人必驚伏其¶
視世事若不干其意已而搉其情僞計其成敗後¶
多如其言其性不能容常人而善與人交久而益¶
篤自天聖明道之間予與其兄弟交其得於子漸¶
者如此其曾祖諱誼贈光祿少&KR0056;祖諱文化官至¶
都官郞中贈刑部侍郞父諱仲宣官至虞部員外¶
<pb:KR4d0026_SBCK_000-1b>¶
郞贈工部郞中子漸初以祖廕補三班借職稍遷¶
左班殿&KR0033;天聖八年舉進士及第爲奉禮郞累遷¶
太常博士歷知芮城河陽二縣僉署孟州判官事¶
又知新鄭縣通判涇州慶州知懷州以慶曆五年¶
三月十四日卒于官趙元昊冦邉圍定州堡大將¶
葛懷敏發涇原兵救之君遺懷敏書曰賊舉其國¶
而來其利不在城堡而兵法有不得而救者且吾¶
軍畏法見敵必赴而不計利害此其所以數敗也¶
宐駐兵瓦亭見利而後動懷敏不能用其言遂以¶
敗𣦸劉渙知滄州杖一卒不服渙命斬之以聞坐¶
<pb:KR4d0026_SBCK_000-2a>¶
專殺降知密州君上書爲渙論　得復知滄州范¶
文正公常薦君材可以居館閣召試不用遂知懷¶
州至期月大治是時天子用范文正公與今觀文¶
殿學士富公武康軍節度使韓公欲更置天下事¶
而權倖小人不便三公皆罷去而師魯與時賢士¶
多被誣枉得罪君歎息憂悲發憤以謂生可厭而¶
𣦸可樂也往往被酒哀歌泣下朋友皆竊怪之已¶
而以疾卒享年五十至和元年十有二月十三日¶
其子材葬君于河南府壽安縣甘泉鄕龍洲里其¶
平時所爲文章六十篇皆行于世男四人曰材植¶
<pb:KR4d0026_SBCK_000-2b>¶
機杼嗚呼師魯常勞其智於事物而卒蹈憂患以¶
竆𣦸若子漸者曠然不有累其心而無所屈其志¶
然其壽考近以不長豈其所謂短長得失者皆非¶
此之謂歟其所以然者不可得而知歟銘曰¶
有韞于中不以施一憤樂𣦸其如歸豈其志之將¶
衰不然世果可嫉其如斯¶
<pb:KR4d0026_SBCK_000-3a>¶
　　故河南尹君墓誌銘(幷序)韓　琦¶
河南尹君名朴字處厚師魯之長子也幼博學能¶
文通春秋知古今議論根蔕經史明白是非雖先¶
達父友皆竦然屈服不敢以齒少遇之師魯高文¶
大節當世師仰居家未嘗不以古聖賢之道誨其¶
子弟故處厚不獨天性超絕以承父之教薫炙漸¶
漬而至于大成焉嘗一舉進士誤爲有司所絀反¶
笑曰是豈足以䀆吾才邪師魯勉以應制舉於是¶
所記益廣所學益㴱師魯每歎曰吾道之克傳吾¶
門之所寄在此兒也慶曆中余與今樞密副使田¶
<pb:KR4d0026_SBCK_000-3b>¶
公元均奉詔宣撫陜西時縉紳草澤上書以方略¶
言者數百人余請田公第其高下而獨取布衣趙¶
仁濟者爲第一然恠其所論特奇疑非仁濟言旣¶
而知處厚代爲之田公驚而謂余曰尹氏有子矣¶
尹氏有子矣自是余嘗稱於公&KR0056;間謂其學必能¶
繼師魯其才必爲朝廷所用不幸年二十五而亾¶
良可哀已師魯諱洙官至起居舍人&KR0033;龍圖閣以¶
䜛貶崇信軍節度副使未起而卒處厚娶王氏再¶
娶宗氏一男曰煥一女尚幼處厚將從師魯之喪¶
葬于緱氏也其從弟材來吿曰伯父以公之知處¶
<pb:KR4d0026_SBCK_000-4a>¶
厚也嘗屬材曰異日當請銘於公今葬矣敢以伯¶
父之言吿乃爲銘曰¶
惟壽惟夭達者一焉愚壽而滅賢夭而傳嗚呼處¶
厚孰短孰延吾疑禍福不主于天惡兮不折善兮¶
不年天果主邪胡爲而然¶
　　尹判官墓誌　范純仁¶
君姓尹氏諱(高廟/諱)字嗣復師魯第三子也師魯諱¶
洙師魯其字也以道德文章名重天下天下之人¶
識與不識皆稱曰師魯自大父以上官諱族系韓¶
魏公表師魯之墓書之詳矣慶曆七年先君文正¶
<pb:KR4d0026_SBCK_000-4b>¶
公守南陽時予侍行師魯自鄖鄕輿疾而來託先¶
公以後事予得省疾于卧内見嬰兒扶床方二三¶
歲睂宇秀爽師魯指謂予曰此吾兒也予始識君¶
而&KR0738;其神俊異常又念師魯之積善必謂其遠大¶
不可量也後十二年方見於許昌方十五歲舉止¶
談論已如成人予自謂所期果不𡚶矣又十六年¶
忽聞君之訃驚漢自失迺知天理人事之難必而¶
心㴱痛大賢之失其後也君以翰林諸公薦名臣¶
之後特恩補太廟齋郞年未應調魏公奏爲相州¶
安陽縣主簿&KR0219;吏易君少而爲姦君得其情皆按¶
<pb:KR4d0026_SBCK_000-5a>¶
以法一邑驚服魏公鎭大名復辟監倉草塲秩滿¶
調泗州觀察判官未行以熙寧八年六月十四日¶
卒于許昌之長葛縣享年三十有一君天資英爽¶
讀書一覽輒不&KR0111;未冠已與老成長者游爲文章¶
下筆即成不加㸃竄善談論有時揚㩁古今一坐¶
皆傾　英宗初即位魏公以顧命元勲求解機務¶
上不之許魏公未敢堅去君上書於魏公曰功成¶
身退乃天之道公今眷眷君臣之契不忍訣去而¶
久持大權䜛嫉者衆將有媒孽之巧伺𨻶而進一¶
旦禍機濳發令名不終則公將噬臍悔何及也魏¶
<pb:KR4d0026_SBCK_000-5b>¶
公嗟賞之曰眞有父風後魏公得請外鎭葢用其¶
言性至孝十歲持母喪哀&KR0068;如禮見者嗟歎爲人¶
眞率不事矯飾於財利爵祿未嘗屑意待人無城¶
府受朋友規切竦然聽從朋友之過亦必忠告人¶
有厄竆務竭力拯救以是人樂與之游當官論事¶
&KR0033;伸其理未嘗少屈相守尚威嚴事有不便他吏¶
不敢白君曰茍容畏事以遂上官之失豈士人之¶
行耶獨徃辯正其事守亦納之更爲薦舉公&KR0056;大¶
夫薦其才者凡十餘人娶李氏予舅氏司農少&KR0056;¶
諱禹&KR0056;之女生一子照尚幼其猶子煥奉君之喪¶
<pb:KR4d0026_SBCK_000-6a>¶
以元豐七年正月二十一日葬于河南府壽安縣¶
甘泉鄕龕澗里先營之次而求銘於予爲之銘曰¶
騏驥爲駒骨相不羣豫章發地勢凌青雲嗣復在¶
幼星眸貝齒爽如秋隼一翥千里未冠能文擺落¶
塵腐大節可觀不屑細故才長命短&KR0266;遠位跼欲¶
奮而萎壯年就木秀而不實聖人有言積善餘慶¶
經豈徒云君躳弗蒙宐在後昆勒辭于石終古其¶
存¶
<pb:KR4d0026_SBCK_000-6b>¶
#+PROPERTY: JUAN 0
#+PROPERTY: FILE SB04n0382-000河南先生文集-序.
<pb:KR4d0026_SBCK_000-7a>¶
尹師魯河南集序¶
　　　　　　　　　　高平范仲淹¶
予觀堯典舜歌而下文章之作醇醨迭變人賈侣¶
乎惟抑末揚本去鄭復雅左右聖人之道者難之¶
近則唐正元元和之間韓退之主盟于文而古道¶
最盛懿僖以降寖及五代其體薄弱皇朝柳仲𡍼¶
起而麾之髦俊率從焉仲塗門人能師經探道有¶
文於天下者多矣洎揚大年以應用之才獨歩當¶
世學者刻辭鏤意有希髣髴未暇及古也其間甚¶
者專事藻飾破碎大雅反謂古道不適於用廢而¶
<pb:KR4d0026_SBCK_000-7b>¶
弗學者久之洛陽尹師魯少有高識不逐時輩從¶
穆伯長游力爲古文而師魯㴱於春秋故其文謹¶
嚴辭約而理精章奏疏議大見風采士林方聳慕¶
焉遽得歐陽永叔從而大振之由是天下之文一¶
變而其㴱有功於道歟師魯天聖二年登進士第¶
後中拔萃科從事于西都時洛守王文正沂公暨¶
王文康公並加禮遇遂引薦於朝寘之文館尋以¶
論事切&KR0033;貶監郢州市征後起爲陜西經略判官¶
屢更邉任遷起居舍人&KR0033;龍圖閣知潞州以前守¶
平涼日貸公食錢于將佐議者不以情復貶漢東¶
<pb:KR4d0026_SBCK_000-8a>¶
節度副使歲餘監均州市征予方守南陽郡一旦¶
師魯&KR1983;疾而來相見累日無一言及後事家人問¶
之不荅予即告之曰師魯之行將與韓公稚圭歐¶
陽永叔述之以貽後代君家雖貧共當捐俸以資¶
之君其端心靖神無或後憂師魯舉手曰公言䀆¶
矣我不復云翌日徃視之不𫉬見傳言曰已别矣¶
遂隱机而卒故人諸生聚而泣之且歎其精明如¶
是剛決如是𣦸生不能亂其心可不謂正乎𣦸而¶
不失其正君子何少哉師魯之才之行與其履歷¶
則百永叔爲之墓詺稚圭爲之墓表此不&KR0879;載噫¶
<pb:KR4d0026_SBCK_000-8b>¶
師魯有心於時而多難不壽所爲文章亦未嘗編¶
次惟先傳於人者索而𩔖之成十卷亦足見其志¶
也故序之¶
#+PROPERTY: JUAN 0
#+PROPERTY: FILE SB04n0382-000河南先生文集-目録.
<pb:KR4d0026_SBCK_000-9a>¶
河南先生文集總目¶
　卷一¶
　　皇雅¶
　　律詩¶
　卷二¶
　　雜擬¶
　卷三¶
　　雜文¶
　卷四¶
　　記¶
<pb:KR4d0026_SBCK_000-9b>¶
　卷五¶
　　序¶
　卷六¶
　　書啟¶
　卷七¶
　　書啟¶
　卷八¶
　　書啟¶
　卷九¶
　　書啟¶
<pb:KR4d0026_SBCK_000-10a>¶
　卷十¶
　　書啟¶
　卷十一¶
　　書啟¶
　卷十二¶
　　行狀碑¶
　卷十三¶
　　表碣述誌銘¶
　卷十四¶
　　誌銘¶
<pb:KR4d0026_SBCK_000-10b>¶
　卷十五¶
　　誌銘¶
　卷十六¶
　　誌銘¶
　卷十七¶
　　誌銘祭文¶
　卷十八¶
　　表疏¶
　卷十九¶
　　劄子¶
<pb:KR4d0026_SBCK_000-11a>¶
　卷二十¶
　　奏狀¶
　卷二十一¶
　　奏狀¶
　卷二十二¶
　　奏狀¶
　卷二十三¶
　　奏議¶
　卷二十四¶
　　申狀¶
<pb:KR4d0026_SBCK_000-11b>¶
　卷二十五¶
　　申狀¶
　卷二十六¶
　　五代春秋¶
　卷二十七¶
　　五代春秋¶
　卷二十八¶
　　附錄¶
河南先生文集總目¶
#+PROPERTY: JUAN 0
#+PROPERTY: FILE SB04n0382-000河南先生文集-祭文.
<pb:KR4d0026_SBCK_000-12a>¶
　　祭龍圖尹公師魯文　韓　琦¶
維慶曆七年某月某朔某日具官某謹以清酌庶¶
羞之奠致祭于故龍圖舍人尹君師魯之靈嗚呼¶
師魯惟君之生天與英奇如鑑之明無隱不窺如¶
材之美無用不宐仁義之勇過於虎羆疑昧之決¶
審乎蓍龜首倡古文三代是追學者翕從聖道乃¶
夷名重天下無人不知知之㴱者非余而誰伊昔¶
夏人擾于西垂余忝兵任君實同之周旋塞上余¶
徃君隨晝籌夜畫忍睡忍饑星霜矢石勞苦艱𡾟¶
凢四五年心憊形羸退而視君志不少衰上嘉君¶
<pb:KR4d0026_SBCK_000-12b>¶
勤進督渭師懷敏之後破壞創痍君能䀆力補綴¶
撑持曰兵曰民以治以綏如得父母衆心熈熈保¶
邉務實恥于𡚶爲不合小人乃啟禍基易慶晉潞¶
奔命何疲輸忠抗論伺者乘危君前在渭屬防秋¶
時以公𪠘緡貨其偏裨俾償宿&KR0018;&KR0693;干典&KR0156;月取¶
其俸送官勿虧且責効命投𣦸無疑職此抵罪竄¶
斥流離衆謂之寃君甘如飴自隨徙均帝方念兹¶
柰何竆山感疾無醫君決不起指鄧而馳范公大¶
賢來託孤遺謂無怛化言色怡怡忽整衣冠盥滌¶
莊祇慿几而逝衆皆歎悲范公之書其說如斯嗚¶
<pb:KR4d0026_SBCK_000-13a>¶
呼哀哉彼倉㝠㝠莫可究推賢者胡惡動與屯其¶
不肖胡佑坐來福禧以道而屯𣦸爲人思以幸而¶
福生爲人嗤在君所得何必期頥嗚呼哀哉余之¶
與君義雖朋執情則塤箎葬不執紼奠不捧巵使¶
我大恨痛切肝脾徒慿薄祭一寫哀辭琴不鼔矣¶
嗚呼子期尚饗¶
<pb:KR4d0026_SBCK_000-13b>¶
<pb:KR4d0026_SBCK_000-13b>¶
　　祭尹師魯舍人文　范仲淹¶
維慶曆七年四月十一日具位某謹致祭于故龍¶
圖舍人師魯之靈嗚呼天生師魯有益當世爲學¶
之初時文方麗子師何人獨有古意韓柳宗經班¶
馬序事衆莫子知子特弗移是非迺定英俊廼隨¶
聖朝之文與唐等夷繄子之功多士所推堂堂沂¶
公延於幕中矯矯文康薦于四聰自玆登瀛坐揚¶
清風舉止甚&KR0033;議論必公人事多故遷謪羇旅子¶
行其志曾不爲苦才弗可掩起于貶所徃貳經略¶
屢典藩府自謂功名如芥可取黒白太明吏議横¶
<pb:KR4d0026_SBCK_000-14a>¶
生斥於散地頽然不爭惟曰我咎匪由人傾天意¶
已囘&KR0123;宐大來于何感疾益重其災隱几澄神而¶
已焉哉嗚呼人皆有𣦸子𣦸特異神不惑亂言皆¶
名理能齊𣦸生信有人矣嗚呼與子往還抑亦有¶
年今見其終益知子賢故友門人&KR0863;泣漣漣哀哉¶
<pb:KR4d0026_SBCK_000-14b>¶
　　哭尹舍人詞(并序)富　弼¶
亾友河南尹洙字師魯嘗爲起居舍人&KR0033;龍圖閣¶
知渭州乙酉歲謫官漢東未幾稍遷于均疾且革¶
訪醫南陽以託范公醫不效遂沒焉時予官汶上¶
又東徙乎盧距其沒所遠甚歎師魯之不得見復¶
不得撫其襯一祭其神因追思其平生所可列恨¶
未有以卒其志爲辭而哭之¶
嗚呼人皆貴君實悴焉人皆富君實窶焉人皆老¶
君實夭焉吾知君爲㴱是三者舉非君之志不吾¶
焉哭哭必義始君作文世重滛麗諸家舛殊大道¶
<pb:KR4d0026_SBCK_000-15a>¶
破碎漫漶費詞不立根柢號類嘯朋爭相教惎上¶
翔公&KR0056;下典書制君于厥時了不爲意獨倡古道¶
以救其敝時俊化之識文之詣今則亾矣使斯文¶
不能救其源而極其致吾是以哭之始君爲學遭¶
世乖離掠取章句屬爲文詞經有仁義曾非所治¶
史有褒貶亦弗以思君顧而歎嫉時之爲鈎抉六¶
籍潜心以稽上下百世指掌而窺功不茍進習無¶
匪&KR0156;今則亾矣使所學不能信于人而用于時吾¶
是以哭之惟文與學二事旣隆充用而衷豐于時¶
竆純㴱蘊積資而爲德行乎已而已必裕形乎家¶
<pb:KR4d0026_SBCK_000-15b>¶
而家必克今則亾矣使賢者之行不能移人心而¶
化大國吾是以哭之積德旣成道隨而生謀㒺不¶
究動必有經列于庭則以蹇諤見黜于邉則以威¶
懷取寧才望旣出䜛嫉以興酷罰嗣降慍色不形¶
今則亾矣使君子之道不能被天下而致太平吾¶
是以哭之嗚呼師魯君生于時實惟恢奇鍾此具¶
美謂必有光大以奮康濟是期胡旣厚其稟而反¶
速其萎凡粤中蘊百亾一施豈&KR0252;&KR0252;下土天亦有¶
所不知耶將㝠㝠上穹人固非其所司耶何惡不¶
必釁而善不必禔忠良而夭險狼而耆汨淆參錯¶
<pb:KR4d0026_SBCK_000-16a>¶
顚倒乖暌天其或者世不欲常泰人不欲常熈吾¶
疑夫激者之論差不得而信之第於師魯哭無已¶
而一哭而慟再哭而咽三哭而魂離四哭而腸絶¶
&KR0171;而復哭哭又不足聊以冩吾之哭聲而寓于辞¶
庶不泯沒於陵谷¶
<pb:KR4d0026_SBCK_000-16b>¶
　　哭尹師魯　&KR0171;舜欽¶
前年子漸𣦸予哭大江頭今年師魯𣦸予方旅長¶
洲初聞尚疑惑涕淚己不收舉盃欲向口荆棘生¶
咽喉憶初定交時後前穆與歐君顏白如霜君語¶
清如流予年人甚少學古衆所羞君欲舉拔萃聲¶
譽日捜捜不鄙吾學異推尊謂前修今踰二十年¶
迹遠心甚稠後會國南門夜談雪滿樓青燈照素¶
髮酒闌氣益遒昨君握兵柄節制關外侯予才入¶
册府俄作中都囚飛章力辯雪危言動前旒時雖¶
不見省凜凜壓衆婾旋聞君下獄六月送渭州渭¶
<pb:KR4d0026_SBCK_000-17a>¶
州舊治所昔擁萬𧴀貅堂中坐玉帳堂下森蛇矛¶
令嚴山石裂恩煦春色浮釁生無根牙衆言起愆¶
尤返來入狴犴吏&KR0863;安可詶法冠巧權詐刺骨不¶
肎抽削秩貶漢東驅迫日置郵竆塗無一&KR0426;百口¶
誰相賙諸子繼𣦸亾清血漬兩眸貿然幾喪明憤¶
苦結不瘳君性本剛峭安可小屈柔暴罹此寃辱¶
苟活何所求人間不見容不若地下遊又疑天憎¶
善專與惡報讎二&KR0390;濳膏肓衆鬼來揶&KR2023;棄局奔¶
南陽後事猂所投心膽尚卓犖精明已彌畱生平¶
經緯才蕭瑟掩一丘青天自&KR0252;&KR0252;長夜何悠悠萬¶
<pb:KR4d0026_SBCK_000-17b>¶
物孰不𣦸𣦸常在嚴秋君齒方盛壯衆期樹風猷¶
二邉況横猾四海皆瘡疣斯時忽云亾孰爲朝廷¶
憂予方編呉氓日自親鋤耰無緣匐匍救几几空¶
悲愁時思莊生言所樂唯髑髏物理不可詰此說¶
誠最優¶
<pb:KR4d0026_SBCK_000-18a>¶
<pb:KR4d0026_SBCK_000-19a>¶
　　祭尹師魯文　歐陽修¶
嗟乎師魯辯足以竆萬物而不能當一獄吏志可¶
以狹四海而無所措其一身竆山之崖野水之濱¶
猿猱之窟麋鹿之羣猶不容於其間兮遂即萬鬼¶
而爲鄰嗟乎師魯世之惡子之多未必若&KR0738;子者¶
之衆而其竆而至此兮得非命在乎天而不在乎¶
人方其奔顚斥逐困𣦸艱屯舉世皆寃而語言未¶
嘗以自及以竆至𣦸而妻子不見其悲忻用舍進¶
退屈伸語黙夫何能然乃學之力至其握手爲訣¶
隱几待終顏色不變笑言從容𣦸生之間旣已能¶
<pb:KR4d0026_SBCK_000-19b>¶
通於性命憂患之至宐其不累於心胸自子云逝¶
善人宐哀子能自達予又何悲惟其師友之益平¶
生之舊情之難&KR0111;言不可究嗟乎師魯自古有𣦸¶
皆歸無物惟聖與賢雖埋不沒尤於文章焯若星¶
日子之所爲後世師法雖嗣子尚幼未足以付予¶
而世人藏之庶可無於墜失子於衆人最&KR0738;予文¶
寓辭千里侑此一樽冀以慰子聞乎不聞尚享¶
#+PROPERTY: JUAN 0
#+PROPERTY: FILE SB04n0382-000河南先生文集-行狀.
<pb:KR4d0026_SBCK_000-20a>¶
　　與文正范公論師魯行狀書　韓　琦¶
某啟辱教示及之翰所&KR0103;師魯行狀俾附永叔作¶
誌文讀之思其人悲咽不能勝觀所載事又有與¶
聞見殊不相合者大以爲疑及閱尹氏姪子辨列¶
則皆某之疑者於是釋然無所恨而喜尹氏有人¶
矣甚善某憶公前書道師魯將亾時公亟徃而謂¶
曰師魯平生節行當請歐陽永叔與相知者爲文¶
字垂于不朽師魯舉手叩頭曰䀆矣某復何言某¶
又嘗接師魯言以爲天下相知之㴱者無如之翰¶
則於紀述之際宐如何哉今所誤書若不先由之¶
<pb:KR4d0026_SBCK_000-20b>¶
翰刋正遂寄永叔彼果能斥其說皆以實書之則¶
行狀與墓銘二文相戾不獨惑于今世且惑後世¶
是豈公許𣦸者之意果可不朽邪之翰果䀆相知¶
之誠不&KR0018;良友邪嗚呼師魯有經濟之才生不得¶
䀆所蘊謪非其罪而𣦸又爲平生相知者所誣以¶
惡書之是必不瞑于地下矣實善人之重不幸也¶
且前賢行狀必求故人故吏爲之者不徒詳其家¶
世事迹而已亦欲掩疵揚善以安孝子之心況無¶
假于掩而反誣之乎夫生則賣友以買&KR0033;𣦸則加¶
惡以避黨此固庸人之不忍爲豈之翰之心哉但¶
<pb:KR4d0026_SBCK_000-21a>¶
恐不知其詳耳然不知其詳而輕書之以貽今世¶
後世之惑使師魯不瞑于地下爲交友者不得無¶
過今聞之翰領江南漕必已離安陸願公不以千¶
里之遠速以行狀附還使詳尹姪之說悉刋其誤¶
然後以寄永叔必能推而廣之使師魯之行實傳¶
之光顯垂于無竆則公之許𣦸者是謂踐其言天¶
下忠義之人皆有所勸公之名德益重于世矣幸¶
甚幸甚¶
<pb:KR4d0026_SBCK_000-21b>¶
#+PROPERTY: JUAN 0
#+PROPERTY: FILE SB04n0382-000河南先生文集-表.
<pb:KR4d0026_SBCK_000-22a>¶
　　故崇信軍節度副使檢校尚書工部員外郞¶
　　　尹公墓表　韓　琦¶
公諱洙字師魯其先太原人曾祖誼以道晦亂世¶
不仕祖文化始以材行興其家官至都官郞中贈¶
刑部侍郞父仲宣舉明經累長郡邑廉恕明決所¶
至以循吏稱終虞部員外郞以公貴贈工部郞中¶
刑部葬其父河南今爲河南人公幼聰敏喜學無¶
所不通尤長於春秋善議論參質古今開判凝滯¶
聞者欣服之天聖二年登進士第授綘州正平縣¶
主簿歷河南府戸曹參軍邵武軍判官舉書判拔¶
<pb:KR4d0026_SBCK_000-22b>¶
萃遷山南東道節度掌書記知河南府伊陽縣時¶
天下無事政闕不講以兵言者爲妄人公乃著敘¶
燕息戍等十數篇以斥時弊時人服其有經世之¶
才文康王公知而薦之召試充館閣校勘遷太子¶
中允時文正范公治開封府每奏事見上論時政¶
指丞相過失貶知饒州余公安道上疏論救坐以¶
朋黨貶監筠州酒稅公&KR0099;然上書曰臣以仲淹忠¶
諒有素義兼師友以靖比臣臣當從坐貶崇信軍¶
節度掌書記監郢州商稅歐陽公永叔移書讓諌¶
官不言又貶夷陵令當是時天下稱爲四賢徙唐¶
<pb:KR4d0026_SBCK_000-23a>¶
州丁父憂服除復得太子中允知河南府長水縣¶
趙元昊反康定元年春冦延州大將劉平逆戰陷¶
虜天子乃命文莊夏公都部署陜西之兵開府永¶
興軍以經略招討之予與范公爲之副公爲判官¶
未幾上遣翰林學士晁公宗慤入内都知王守忠¶
督出兵攻賊合府議奏曰今將興兵尚未習練願¶
謹邉防期以歲月平之使還而賊復冦鎭戎軍部¶
將劉繼宗禦之爲賊所敗詔下切責俾以進兵月¶
日來上府中復議曰將在軍雖得以自便然攻守¶
大計當稟筭于朝廷乃畫攻守二策余與公詣闕¶
<pb:KR4d0026_SBCK_000-23b>¶
奏之唯上所擇詔取攻策已而難之事方寢賊復¶
遣人以書叩延州僞請和而大舉兵冦涇原之山¶
外殺部署任福公時在慶州得涇原求援書即移¶
文慶帥率其部將劉政銳兵數千人便道走鎭戎¶
未至賊引去夏公奏公爲專徙通判濠州又改秦¶
州遷知涇州徙渭州兼管勾涇原路經略部署司¶
事涇原乘葛師懷敏覆軍之後傷夷殘缺千罅百¶
漏公夙夜撫葺一道以完時宣徽使鄭公爲陜西¶
四路帥主靜邉寨主劉滬議遣其屬官著作佐郞¶
董士廉與滬於章川堡南入諸羌中開道二百里¶
<pb:KR4d0026_SBCK_000-24a>¶
修水洛城以通秦之援兵公曰賊數犯塞必倂兵¶
一道五路帥之戰兵嘗不登二萬人而當賊昊舉¶
國之衆吾兵所以屢爲賊困者由黄石河路來援¶
雖遠水洛路二日而援師安然以濟今無故奪諸¶
𦍑田二百里列堡屯師坐耗芻糧不勝計以冀秦¶
援一二日之速則吾兵愈分而邉用不給矣乃奏¶
罷之便詔從之㑹鄭以府罷改知永興軍乃署前¶
帥牒飭滬等督役如初二人者遂不奉詔興作不¶
已公遣人召滬者再不至乃命瓦亭寨主張忠代¶
滬滬復不受代部署狄公於是親至德順軍攝滬¶
<pb:KR4d0026_SBCK_000-24b>¶
士廉下獄差官按問而鄭比奏本道沮滬等功朝¶
廷卒薄滬等罪徙公慶州而城水洛焉會慶帥孫¶
公請終任改知晉州慶曆四年契丹遣使報西伐¶
元昊詔河陜三路要郡皆擇人徙知潞州當范公¶
之在二府也余安道歐陽永叔輩並爲諌官天下¶
屬望諸公日竭忠獻納不避權貴而公方勤勞塞¶
上迹遠朝廷曁諸公相繼罷去向天下目之爲賢¶
者執政指之爲黨皆欲因事斥逐之士廉者即詣¶
闕上書以水洛事訟公且誣公在渭有盜贓制使¶
承風指按驗百端不能得一毫以汙公有部將孫¶
<pb:KR4d0026_SBCK_000-25a>¶
用者出于軍校嘗自京取民息錢至官貧不能償¶
公與狄公惜其材乃分假公使錢俾償其民而月¶
取其俸償于官逮按問而錢先已輸官矣坐此貶¶
公崇信軍節度副使徙監均州酒稅得疾沿牒至¶
南陽訪醫藥疾革&KR0863;賓客妻子無一慼言整冠帶¶
盥濯怡然隱几而卒時年四十七慶曆七年四月¶
十日也公天性慈仁内剛外和凢事有小而可矜¶
者必惻然不忍發見顏皃及臨大節&KR0856;大事則心¶
如金石雖鼎鑊前列不可變也在軍謙勤&KR0738;士雖¶
悍夫冗列皆降意容接故人人願䀆其力所至郡¶
<pb:KR4d0026_SBCK_000-25b>¶
邑修設條教務以實惠及下去則人思之文章自¶
唐衰歷五代日淪淺俗寖以大敝本朝柳公仲塗¶
始以古道發明之後卒不能振天聖初公獨與穆¶
參軍伯長矯時所尚力以古文爲主次得歐陽永¶
叔以雄詞鼓動之於是後學大悟文風一變使我¶
宋之文章將踰唐漢而躡三代者公之功爲最多¶
初朝廷之將用攻策也命葛懷敏出鄜延道勒兵¶
綏宥間攻賊積聚招懷種族奪其要害而堡障之¶
賊知朝廷之威必飜然來服則久而易制公曰是¶
行也不患將卒無勇患應敵寡謀耳乃自請參議¶
<pb:KR4d0026_SBCK_000-26a>¶
懷敏行營軍事有詔如請而事中罷今夫文武之¶
士平居議論忼&KR0099;自謂忠義勇決世無及者一旦¶
遇急難而試之徃徃魄喪氣奪百計避脫雖以富¶
貴誘之猶掉臂而不顧余居邉久閱人多矣如公¶
挺然&KR0111;身以爲國家者天下不知有幾人嗚呼以¶
公文武之才犖犖然震暴天下之如是曾不得一¶
紓所蘊於公&KR0056;之位輔致太平之業而反遭罹䜛¶
毁遂終貶官此當世守道之士所以仰天歎呼疑¶
爲善而得禍而中人者引以爲監思擇利而自安¶
也然上以聰明仁恕御天下一細民之枉必矜而¶
<pb:KR4d0026_SBCK_000-26b>¶
𫉬辨如公以文致其罪未有抑而不申者也故當¶
時指以黨而排去者不四三年間皆復顯官處大¶
任使公年且及此其進擢可量哉柰何乎天不與¶
公之壽也悲夫公累遷官至起居舍人&KR0033;龍圖閣¶
娶張氏鹿邑縣君以順以慈克正家道後公七年¶
而亾兄源太常博士亦以文行稱于世弟湘三班¶
奉職沖秀州華亭縣主簿濤泳未仕並先公而卒¶
沂資性淳茂動謹門法子男四人長曰朴奇雋博¶
學有父風其二未名俱早世其幼曰(高宗/廟諱)今方十¶
歲女五人長適虞部員外郞張景憲次繼適張氏¶
<pb:KR4d0026_SBCK_000-27a>¶
次適太常寺太祝謝景平次二人未嫁姪材文學¶
&KR0266;識足以嗣公而敦尚名節無仕進意至和元年¶
十二月日沂材舉公夫人之喪葬于緱氏縣某鄕¶
之某原從&KR0123;&KR0114;也范公嘗以書謂余曰世之知師¶
魯者莫如公余已爲其集序矣墓有表請公文以¶
信後世余應之曰余實知師魯者又得其進斥本¶
末爲最詳其敢以辭旣實書其事矣又考性命之¶
說而表于墓曰嗚呼自古聖賢必推性命如公之¶
文武傑立而貫以忠義兮此天之性位不大顯遭¶
䜛而跌且不壽兮此天之命雖孔孟不能以兼適¶
<pb:KR4d0026_SBCK_000-27b>¶
兮尚一歸于黙定昧者不思而𡚶求兮徒自奔於¶
邪徑故公臨禍福生𣦸而曾不少變兮是能安性¶
命而歸正唯大名赫然日月之光兮亘萬古而增¶
瑩吾聞善人者天必報其後兮宐嗣人之蒙慶¶
#+PROPERTY: JUAN 0
#+PROPERTY: FILE SB04n0382-000河南先生文集-論.
<pb:KR4d0026_SBCK_000-28a>¶
　　論尹師魯墓誌　歐陽修¶
誌言天下之人識與不識皆知師魯文學議論材¶
能則文學之長議論之高材能之美不言可知又¶
恐太略故條析其事再述于後述其文則曰簡而¶
有法此一句在孔子六經惟春秋可當之其他經¶
非孔子自作文章故雖有法而不簡也修於師魯¶
之文不薄矣而世之無識者不考文之輕重但責¶
言之多少云師魯文章不合秪著一句道了旣述¶
其文則又述其學曰通知古今此語若必求其可¶
當者惟孔孟也旣述其學則又述其論議云是是¶
<pb:KR4d0026_SBCK_000-28b>¶
非非務䀆其道理不苟止而𡚶隨亦非孟子不可¶
當此語旣述其論議則又述其材能僃言師魯歷¶
貶自兵興便在陜西尤㴱知西事未及施爲而元¶
昊臣師魯得罪使天下之人䀆知師魯材能此三¶
者皆君子之極美然在師魯猶爲末事其大節乃¶
篤於仁義竆達禍福不媿古人其事不可徧舉故¶
舉其要者一兩事以取信如上書論范公而自請¶
同貶臨𣦸而語不及私則平生忠義可知也其臨¶
竆達禍福不媿古人又可知也旣己具言其文其¶
學其論議其材能其忠義遂又言其爲仇人挾情¶
<pb:KR4d0026_SBCK_000-29a>¶
論告以貶𣦸又言其𣦸後妻子困竆之狀欲使後¶
世知有如此人以如此事廢死至於妻子如此困¶
竆所以㴱痛𣦸者而切責當世君子致斯人之及¶
此也春秋之義痛之益至則其辭益㴱子般卒是¶
也詩人之意責之愈切則其言愈緩君子偕老是¶
也不必號天呌屈然後爲師魯稱寃也故於其銘¶
文但云藏之㴱固之密石可朽銘不滅意謂舉世¶
無可吿語但㴱藏牢埋此銘使其不朽則後世必¶
有知師魯者其語愈緩其意愈切詩人之意也而¶
世之無識者乃云銘文不合不講德不辯師魯以¶
<pb:KR4d0026_SBCK_000-29b>¶
非罪葢爲前言其竆達禍福無媿古人則必不犯¶
法況是讐人所吿故不必區區曲辯也今止&KR0033;言¶
所坐自然知非罪矣添之無害故勉狥議者添之¶
若作古文自師魯始則前有穆修鄭條輩及有大¶
宋先達甚多不敢&KR0856;自師魯始也偶儷之文茍合¶
于理未必爲非故不是此而非彼也&KR0002;謂近年古¶
文自師魯始則范公祭文已言之矣可以互見不¶
必重出也皇甫湜韓文公墓誌李翶行狀不必同¶
亦互見之也誌云師魯喜論兵論兵儒者末事言¶
喜無害喜非嬉戲之戲喜者好也君子固有所好¶
<pb:KR4d0026_SBCK_000-30a>¶
矣孔子言囘也好學豈是薄顏囘乎後生小子未¶
經師友苟恣所見豈足聽哉修見韓退之與孟郊¶
聯句便似孟郊詩與樊宗師作誌便似樊文慕其¶
如此故師魯之誌用意特㴱而語簡葢爲師魯文¶
簡而意㴱又思平生作文惟師魯一見展卷疾讀¶
五行俱下便曉人㴱處因謂𣦸者有知必受此文¶
所以慰吾亾友爾豈恤小子輩哉¶
<pb:KR4d0026_SBCK_000-30b>¶
<pb:KR4d0026_SBCK_000-30b>¶
　　乞與尹構一官狀　歐陽修¶
右臣等伏見故起居舍人&KR0033;龍圖閣尹洙文學議¶
論爲當世所稱忠義剛正有古人之節初蒙朝廷¶
擢在館閣而能不畏權臣力排衆黨以論范仲淹¶
事遂坐貶黜其後元昊僣叛用兵一方當國家有¶
西顧之憂思得材謀之臣以濟多事而洙自初出¶
師至於元昊納欵始終常在兵間比一時之人最¶
爲宣力而羣邪醜正誣搆百端卒陷&KR1412;&KR0499;流竄以¶
𣦸嚮蒙陛下仁聖恩憐哀其寃枉特賜清雪俾復¶
官資足以感動羣心勸勵忠義今洙孤幼並在西¶
<pb:KR4d0026_SBCK_000-31a>¶
京家道屢空衣食不給洙止一男構年方十餘歲¶
惸然無依實可嗟惻伏見將來祫享大禮在近羣¶
臣皆得奏蔭子孫伏望聖慈錄洙遺忠憫洙不幸¶
特賜其子一官庶霑寸祿以免饑寒則天地之仁¶
幽顯蒙德臣等忝列侍從媿無獻納苟有所見不¶
敢不言謹具狀奏聞伏候敕旨¶
#+PROPERTY: JUAN 0
#+PROPERTY: FILE SB04n0382-000河南先生文集-附録.
<pb:KR4d0026_SBCK_000-32a>¶
河南集附錄¶
　　本傳¶
尹洙字師魯河南人少與兄源俱以儒學知名舉¶
進士調正平縣主簿歷河南府戸曹參軍安國軍¶
節度推官知光澤縣舉書判拔萃改山南東道節¶
度掌書記知伊楊縣有能名用大臣薦召試爲館¶
閣校勘遷太子中允會范仲淹貶敕牓朝堂戒百¶
官爲朋黨洙上奏曰仲淹忠亮有素臣與之義兼¶
師友則是仲淹之黨也今仲淹以朋黨被罪臣不¶
可茍&KR0693;宰相怒落校勘復爲掌書記監唐州酒稅¶
<pb:KR4d0026_SBCK_000-32b>¶
西北久安洙作敘燕息戍二篇以爲武僃不可弛¶
敘燕曰戰國世燕最弱二漢叛臣持燕挾虜蔑能¶
自固以公孫伯珪之強卒制於袁氏獨慕容&KR0183;乘¶
石虎亂乃幷趙雖勝敗異術大槩論其強弱燕不¶
能加趙趙魏一則燕固不敵唐三盜連衡百餘年¶
虜未嘗越燕侵趙魏是燕獨能支虜也自燕入於¶
契丹勢日熾大顯德世雖復三關尚未䀆燕南地¶
國初始與并合勢益張然止命偏師僃禦王師伐¶
蜀伐吳泰然不以兩河爲顧是趙魏足以制之明¶
矣并冦旣平悉天下銳專力契丹不能攘尺寸地¶
<pb:KR4d0026_SBCK_000-33a>¶
頃嘗以百萬衆駐趙魏訖敵退莫敢抗世多咎其¶
不戰然我衆&KR0018;城有内顧心戰不必勝不勝則事¶
亟矣故不戰未嘗咎也原其弊在兵不分設兵爲¶
三壁于爭地掎角以疑其𫝑設覆以待其進邉壘¶
素固驅民以守之俾其兵頓堅城之下乘聞夾擊¶
無不勝矣葢兵不分有六弊使敵蓄勇以待戰無¶
他枝梧一也我衆則士怠二也前世善將兵者必¶
問幾何今以中才䀆主之三也大衆儻北彼遂長¶
驅無復顧忌四也重兵一屬根本虛弱纎人易以¶
干說五也雖委大柄不無疑二復命貴臣監督進¶
<pb:KR4d0026_SBCK_000-33b>¶
退皆由中御失於應變六也兵分則䀆易其弊是¶
有六利也勝敗兵家常勢悉内以擊外失則舉所¶
有以棄之符堅淝水哥舒翰潼關是也是則制敵¶
在謀不在衆以趙魏燕南益以山西民足以守兵¶
足以戰分而帥之將得專制就使偏師挫衂他衆¶
尚奮詎能繫國安危哉故師覆于外而本根不搖¶
者善敗也昔者六國各有地千里師敗於秦散而¶
復振幾百戰猶未及其都守國之固也陳勝項梁¶
舉關東之衆朝敗而夕滅新造之勢也以天下之¶
廣謀其國不若千里之固而襲新造之勢徼幸於¶
<pb:KR4d0026_SBCK_000-34a>¶
一戰庸非惑哉兵旣久弭士大夫誦習謂百世不¶
復用非甚𡚶者不談然兵果廢則已儻後世復用¶
之鑒此少以悟世主故迹其勝敗云息戍曰國家¶
割棄朔方西師不出三十年而亭徼千里環重兵¶
以戍之雖種落屢擾即時輯定然屯戍之費亦已¶
甚矣西戎爲冦遠自周世西漢先零東漢燒當晉¶
氐𦍑唐秃髮歷朝侵軼爲國劇患興師定律皆有¶
成功而勞弊中國東漢尤甚費用常以億計孝安¶
世𦍑叛十四年用二百四十億永和未復經七年¶
用八十餘億及叚紀明用裁五十四億而剪滅殆¶
<pb:KR4d0026_SBCK_000-34b>¶
䀆今西北涇原邠寧秦鳳鄜延四帥戍卒十餘萬¶
一卒歲給無慮二萬騎卒與穴卒較其中者總廩¶
給之數恩賞不在焉以十萬較之歲用二十億自¶
靈武罷兵計費六百餘億方前世數倍矣平世屯¶
戍且猶若是後雖有他警不可一日輟去是十萬¶
衆有增而無損期也國家厚利募人入粟傾四方¶
之貨然無水漕之運所輓致亦不過被邊數郡爾¶
歲不常登廩有常給頃年亦嘗稍匱矣儻其乘我¶
薦饑我必濟師饋饟當出於關中則未戰而西垂¶
已困可不慮哉按唐府兵上府千二百人中府千¶
<pb:KR4d0026_SBCK_000-35a>¶
人下府八百人爲今之計莫若籍丁民爲兵擬唐¶
置府頗損其數又今邉鄙雖有鄕兵之制然止極¶
塞數郡民籍寡少不足僃敵料京兆西北數郡上¶
戸可十餘萬中家半之當得兵六七萬質其賦無¶
他易賦以帛名者不易以五穀畜馬者又蠲其雜¶
徭民幸於庇宗樂然&KR0674;籍農𨻶講事登材武者爲¶
什長隊正盛秋旬閱當若寇至以關内河東勁兵¶
傳之䀆罷京師禁旅愼簡守帥分其綂專其任分¶
綂則兵不重專任則將益勵堅其守衞習其形勢¶
積粟多教士銳使虜衆無𨻶可窺不戰而懾兵志¶
<pb:KR4d0026_SBCK_000-35b>¶
所謂無恃其不來恃吾有以待之其廟勝之策乎¶
又爲述亨審&KR0856;原刑敦學矯察考績廣課凡雜議¶
共九篇上之趙元昊反大將葛懷敏辟爲經略判¶
官洙雖用懷敏辟尤爲韓琦所㴱知頃之劉平右¶
元孫戰敗朝廷以夏竦爲經略安撫使范仲淹韓¶
琦副之復以洙爲判官洙數上疏論兵請便殿召¶
&KR0863;二府大臣議邉事及講求開寶以前用兵故實¶
特出睿&KR0856;以重邉計又請減併栅壘召募土兵省¶
騎軍增歩卒又上鬻爵令時詔問攻守之計竦具¶
二策令琦與洙詣闕奏之帝取攻策以洙爲集賢¶
<pb:KR4d0026_SBCK_000-36a>¶
校理洙遂趨延州謀出兵而仲淹持不可還至慶¶
州會任福敗于好水川因發慶州部將劉政銳卒¶
數千趨鎭戎軍赴救未至賊引去夏竦奏洙擅發¶
兵降通判濠州當時言者謂福之敗由參軍耿傳¶
督戰太急後得傳書乃戒福使持重母輕進洙以¶
傳文吏無軍責而𣦸乎行陣又爲時所誣遂作憫¶
忠辨誣二篇未幾韓琦知秦州辟洙通判州事加¶
&KR0033;集賢院上奏曰漢文帝盛德之主賈誼論當時¶
事勢猶云可爲慟哭孝武帝外制四夷以彊主威¶
徐樂嚴安尚以陳勝亾秦六&KR0056;簒晉爲戒二帝不¶
<pb:KR4d0026_SBCK_000-36b>¶
以危亂滅亾爲諱故子孫保有天下者十餘世秦¶
二世時關東盜起或以反者聞二世怒下吏或曰¶
逐捕今䀆不足憂乃悅隋煬帝時四方兵起左右¶
近臣皆隱賊數不以實聞或言賊多者輒被詰二¶
帝以危亂滅亾爲諱故秦隋宗社數年爲丘墟陛¶
下視今日天下之治孰與漢文威制四夷孰與漢¶
武國家基本仁德陛下慈孝&KR0738;民誠萬萬於秦隋¶
矣至於西有不臣之虜北有彊大之鄰非特閭巷¶
盜賊之𫝑也自西夏叛命四年㫄塞苦數擾内地¶
疲遠輸兵久于外而休息無期卒有乘弊而起兵¶
<pb:KR4d0026_SBCK_000-37a>¶
法所謂雖有智者不能善其後當此之時陛下宐¶
夙夜憂懼所以慮事變而塞禍源也陛下延訪邉¶
事容納&KR0033;言前世人主勤勞寬大未有能遠過者¶
然未聞以宗廟爲憂危亾爲懼此賤臣所以感憤¶
於邑而不已也何者今命令數更恩寵過濫賜與¶
不節此三者戒之慎之在陛下所行爾非有難動¶
之勢也而因循不革弊壞日甚臣謂陛下不以宗¶
廟爲憂危亾爲懼者以此夫命令者人主所以取¶
信於下也異時民間朝廷降一命令皆竦視之今¶
則不然相與竊語以爲不久當更旣而信然此命¶
<pb:KR4d0026_SBCK_000-37b>¶
令日輕於下也命令輕則朝廷不尊矣又聞羣臣¶
有獻忠謀者陛下始甚聽之後復一人沮之則意¶
移矣忠言者以信之不能終頗自詘其謀以爲無¶
益此命令數更之弊也夫爵賞陛下所持之柄也¶
近時外戚内臣以及士人或因緣以求恩澤從中¶
而下謂之内降臣聞唐氏政衰或母后專制或妃¶
主擅朝樹恩私黨名爲斜封今陛下威柄自出外¶
戚内臣賢而才者當與大臣公議而進之何必襲¶
斜封之弊哉且使大臣從之則壞陛下綱紀不從¶
則沮陛下德音壞綱紀忠臣所不忍爲沮德音則¶
<pb:KR4d0026_SBCK_000-38a>¶
威柄輕於上且䀆公不阿朝廷所以責大臣今乃¶
自以私昵撓之而欲責大臣之不私難矣此恩&KR0194;¶
過濫之弊也夫賜予者國家所以勸功也比年以¶
來嬪御及伶官太醫之屬賜予過厚民間傳言内¶
帑金帛皆祖宗累朝積聚陛下用之不甚&KR0738;惜今¶
之所存無幾疎遠之人誠不能知内府豐匱之數¶
但見取於民者日煩卽知畜於公帑者不厚臣亦¶
知國家自西方宿兵用度寖廣帑藏之積未必悉¶
爲賜予所費然下民不可家至而戸曉獨見陛下¶
行事感動爾徃歲聞邉將王珪以力戰賜金則無¶
<pb:KR4d0026_SBCK_000-38b>¶
不悅服或見優人所得過厚則徃徃憤歎人情不¶
可不察此賜予不節之弊也臣所論三事皆人人¶
所共知近臣從䛕而不言以至今日方今非獨四¶
夷之爲患朝政日弊而陛下不寤人心日危而陛¶
下不知故臣願先正於内以正於外然後忠謀漸¶
進綱紀漸舉國用漸足士心漸奮邉境之患庶乎¶
息矣惟㴱察秦隋惡聞忠言所以亾遠法漢王不¶
諱危亂所以存日親盛德與民更始則天下幸甚¶
仁宗嘉納之改太常丞知涇州以右司諌知渭州¶
兼領涇原路經略公事會鄭戩爲陜西四路都總¶
<pb:KR4d0026_SBCK_000-39a>¶
管遣劉滬董士廉城水洛以通秦渭援兵洙以爲¶
前此屢困于賊者正由城砦多而兵𫝑分也今又¶
益城不可奏罷之時戩已解四路而奏滬等督役¶
如故洙不平遣人再召滬不至命張忠徃代之又¶
不受於是諭狄青械滬士廉下吏戩論奏不已卒¶
徙洙慶州而城水洛又徙晉州遷起居舍人&KR0033;龍¶
圖閣知潞州會士廉詣闕上書訟洙詔遣御史劉¶
湜就鞫不得他罪而洙以部將孫用由軍校補邉¶
自京師貸息錢到官亾以償洙惜其才可用恐以¶
犯法罷去嘗假公使錢爲償之又以爲嘗自貸坐¶
<pb:KR4d0026_SBCK_000-39b>¶
貶崇信軍節度副使天下莫不以爲湜文致之也¶
徙監均州酒稅感疾沿牒至南陽訪醫卒年四十¶
七嘉祐中宰相韓琦爲洙言乃追復故官及官其¶
子構洙内剛外和博學有識度尤㴱於春秋自唐¶
末歷五代文格卑弱至宋初柳開始爲古文洙與¶
穆脩復振起之其爲文簡而有法有集二十七卷¶
自元昊不庭洙未嘗不在兵間故於西事尤練習¶
其爲兵制之說述戰守勝敗䀆當時利害又欲訓¶
土兵代戍卒以減邉費爲禦戎長久之策皆未及¶
施爲而元昊臣洙亦去而得罪矣¶
#+PROPERTY: JUAN 0
#+PROPERTY: FILE SB04n0382-000河南先生文集-雜.
<pb:KR4d0026_SBCK_000-40a>¶
　　&KR0258;見事跡¶
先是渭州西路巡檢劉滬建榮川爲秦渭兩路有¶
急發兵相援路出隴坻之内囘遠恐下及事請募¶
熟戸於山外築水洛結公二城以兵戍之緩急以¶
通援兵之路都部署鄭戩以狀聞命滬及董士廉¶
董其役今韓琦宣撫陜西還奏罷四路招討以戩¶
知永興軍又言兩城之旁多生戸今奪其地恐城¶
工畢而寇至請罷之戩因極言二城之利不可輒¶
罷詔三司副使魚周詢徃視其利害未至尹洙召¶
滬士廉令還滬士廉以熟戸旣集官物無所付請¶
<pb:KR4d0026_SBCK_000-40b>¶
遂城之洙怒以二人違節制命部署狄青徃斬之¶
青械繫滬士廉于德順軍及周詢還是戩議乃徙¶
洙慶州(涑水記聞)¶
尹師魯謫官均州時范希文知鄧州師魯得疾即¶
擅去官詣鄧州以後事屬希文希文日徃視其疾¶
一旦遣人招希文甚遽旣至師魯曰洙今日必𣦸¶
矣人言將𣦸者必見鬼神此不可信洙並無所見¶
但覺氣息奄奄就䀆隱几坐與希文語久之謂希¶
文曰公可出洙將逝希文出至㕔事已聞其家號¶
哭希文竭力送其喪及妻孥歸洛陽(涑水記聞)¶
<pb:KR4d0026_SBCK_000-41a>¶
知道者苟未脫然隨其所得淺㴱皆有効驗尹師¶
魯自&KR0033;龍圖閣謫官過梁下與一佛者談魯師自¶
言靜以退爲樂其人曰此犹有所係不若進退兩¶
&KR0111;師魯頓若有所得自爲文以記其說後移定州¶
是時范文正公守南陽少日師魯忽手書與文正¶
别仍囑以後事文正極訝之時方𩜹客掌書記朱¶
炎在坐炎老人好佛學文正以師魯書示炎曰師¶
魯遷謫失意遂至乖理殊可怪也宐徃見之爲致¶
意開譬之無使成疾炎即詣尹而師魯已沐浴衣¶
冠而坐見炎來道文正意而笑曰希文猶以生人¶
<pb:KR4d0026_SBCK_000-41b>¶
見待洙𣦸矣與炎談論頃時遂隱几而卒炎急使¶
人馳報文正文正至哭之甚哀師魯忽舉頭曰早¶
已與公别安用復來文正驚問所以師魯笑曰生¶
𣦸常理也希文豈不達此又問其後事尹曰此在¶
公耳乃揖希文復逝俄頃又舉頭顧希文曰亦無¶
鬼神亦無恐佈言訖遂長徃師魯所養至此可謂¶
有力矣尚未能脫有無之見何也得非進退兩&KR0111;¶
猶存於胸中與(沈存中筆談)¶
本朝古文柳開仲塗穆修伯長首爲之倡尹洙師¶
魯次第繼其後歐陽文忠公蚤工偶儷之文及官¶
<pb:KR4d0026_SBCK_000-42a>¶
河南始得師魯乃出韓退之文學之葢公於師魯¶
於文雖不同公爲古文則居師魯後他如五代史¶
公嘗與師魯約分&KR0103;其後師魯𣦸無子今歐陽公¶
五代史頒之學官盛行於世内果有師魯之文乎¶
抑歐陽公自爲之也歐陽公誌師魯墓論其文曰¶
簡而有法且謂人曰在孔子六經中唯春秌可當¶
則歐陽公於師魯不薄矣崇寧間改修　神宗正¶
史歐陽公傳乃云同時有尹洙者亦爲古文然洙¶
才下不足以望修云葢史官皆晚學小生不知前¶
輩文章淵源自有次第(聞見錄)¶
<pb:KR4d0026_SBCK_000-42b>¶
天聖明道中錢文僖公自樞密畱守西都謝立耳¶
洙何恨於湜乎甫㴱伏其識量之翰又言尹洙自¶
謂平生好善之心過於嫉惡之翰以謂信然(南豐/雜識)¶
韓魏公曰希文常勸以身安而後國家可保師魯¶
以謂不然&KR0033;謂臨國家事更不當顧身公雖重希¶
文之說然性之所喜以師魯爲愜爾(魏公别錄)¶
<pb:KR4d0026_SBCK_000-43a>¶
范文正公嘗爲人作墓銘已封將發忽曰不可不¶
使師魯見明日以示尹師魯曰希文名重一時後¶
世所取信不可不愼也今謂轉運使爲部刺史知¶
州爲太守誠爲脫俗然今無其官後必疑之此正¶
起俗儒爭論也希文撫己曰賴以示子不然吾幾¶
失之范文正公作岳陽樓記爲世所貴尹師魯讀¶
之曰此傳奇體也(畢仲詢幙府燕聞錄)¶
<pb:KR4d0026_SBCK_000-43b>¶
<pb:KR4d0026_SBCK_000-43b>¶
尹師魯謫官過大梁與一老衲語師魯曰以退静¶
為樂衲曰孰若退静兩&KR0111;師魯頓若有𫠦得及移¶
鄧州時范文正守南陽師魯手書與文正别文正¶
馳至則師魯已沐浴衣冠而坐少頃而化文正哭¶
之甚哀師魯忽舉首曰已與公别安用復来文正¶
驚問𫠦以師魯笑曰死生常理也何文正不達此¶
又問後事曰此在公耳乃揖希文復逝俄頃又舉¶
手謂文正曰亦無&KR0017;亦無&KR0178;怖言訖長逝沈存中¶
曰師魯𫠦飬至此可謂有力然尚未脱有無之見¶
何也得非退静兩&KR0111;尚存胸中乎獨無為子楊次¶
<pb:KR4d0026_SBCK_000-44a>¶
公曰存中識藥矣然未識藥之忌也(恵洪冷齋夜/話)¶
一小説名黙記内一條云尹師魯性髙而褊中洛¶
中與歐梅諸公同游嵩山師魯曰游山湏是帶得¶
胡餅爐来方是游山諸公咸謂游山貴真率豈有¶
此理諸公羣起而攻之師魯知前言之謬而不&KR0014;¶
勝諸公遂引手扼吭諸公争救之乃免煇見前輩¶
云一時失言有𫠦不免若曰愧而扼吭無是理也¶
著黙記者亦不當書此(周輝清波&KR0258;志)¶
<pb:KR4d0026_SBCK_000-44b>¶
　　校正尹師魯文集序　崔　銑¶
昔者夫子立教洙泗之間牗天下之英賢道一而¶
己成列四科豈有所差别而然歟葢皆不失其本¶
心而己心者仁是也仁者天德是也是故蘊之不¶
私己擴之則普物卽事以體道也澤人以立我也¶
修文以限止也不然流於朴且靡術而諼曾是以¶
爲道乎銑考埶於宋得尹師魯之文所尚節義所¶
長論兵明出事先任而無黨遭構不怒處終而精¶
故詞簡而切旨不襲故言不躐其所不能其亦孔¶
氏之政乎當宋代談經作傳摛詞申政者奚啻百¶
<pb:KR4d0026_SBCK_000-45a>¶
家然自三四儒之外許魯齋謂彌近理而大亂眞¶
從於程氏者尹彦明稱庶幾焉行一乎敬言純乎¶
經道行乎富貴患難噫何尹氏之多賢歟¶
<pb:KR4d0026_SBCK_000-45b>¶
　　讀尹河南文集　金之俊¶
余嘗讀歐陽氏誌尹河南先生之墓曰師魯爲文¶
章簡而有法博學強記通知今古又自疏云簡而¶
有法此一句在孔子六經惟春秋可當之其他經¶
非孔子自作文章故雖有法而不簡也若是乎文¶
之貴簡而能爲簡者匪易言哉一日從北海孫公¶
所得河南先生文集抄本受而卒業焉其文朴&KR0033;¶
𦂳嚴果有當于簡即碑銘書疏或詳至數千百言¶
之多皆精于理核于事而無靡詞無溢氣雖詳而¶
仍不害其爲簡也原春秋之所以能簡者孔子上¶
<pb:KR4d0026_SBCK_000-46a>¶
下二百四十二年之間凡天子列國君臣行事本¶
末與夫内外盛衰治亂得失之故靡不條貫洞達¶
故權衡審是非明一字褒貶義無不該然則非大¶
哉博學之孔子不能爲春秋之簡非博聞強記通¶
知今古之師魯亦不能爲師魯之簡非博極羣書¶
集古千卷藏書萬卷之歐陽氏亦不能爲歐陽氏¶
之簡而能以簡而有法一句遂䀆師魯之爲文也¶
此簡之所以有足貴而能爲簡者之匪易言歟攷¶
之韓忠獻云天聖初公獨與穆伯長矯時所尚力¶
以古文爲主范文正亦云師魯㴱于春秋辭約而¶
<pb:KR4d0026_SBCK_000-46b>¶
理精得歐陽永叔從而振之天下之文一變而古¶
尤延之亦云我朝古文之盛倡自師魯則又非獨¶
歐陽氏之說也由是言之文之學爲古者必能爲¶
簡而能爲簡者方可以語古嗚呼今天下之爲文¶
而有志學古者其亦可以知所尚也已¶
<pb:KR4d0026_SBCK_000-47a>¶
<pb:KR4d0026_SBCK_000-48a>¶
師魯爲古文在歐公前前乎師魯者又有穆修鄭¶
條柳開輩柳鄭余未及見其文穆參軍集則代州¶
馮秋水方伯順治間刻于金陵文疎拙詩尤劣甚¶
不知何以得大名也此集二十四卷詩一卷餘皆¶
雜文葢北宋人文章之厪傳于今者猶見其全如¶
此集者是可寶也惜寫字多魚豕之謬安得别本¶
讐&KR0863;之姑挍正其可知者餘則闕疑不敢𡚶有竄¶
改康熈十九年庚申九月新城王士禛書¶
湘山野錄錢思公鎭洛創一驛館命僚屬各作一¶
文謝希㴱與歐公皆五百許字惟師魯止三百八¶
<pb:KR4d0026_SBCK_000-48b>¶
十字語簡事僃歐公媿服今攷集中不載此記豈¶
闕佚已多邪辛酉夏六月阮亭又識於國子監東¶
廂¶
宋宗室希弁續&KR0303;氏讀書志云志稱尹師魯集二¶
十卷希弁所藏二十七卷洙傳中所載亦同嘗攷¶
邵氏聞見錄云錢惟演守西都起雙桂樓建臨園¶
驛命永叔師魯作記永叔文先成凡千餘言師魯¶
曰某止用五百字文成永叔服其簡古自此始學¶
爲古文二記皆不載于集中今此集二十七卷與¶
趙氏志同二十六七兩卷則五代春秋而附錄一¶
<pb:KR4d0026_SBCK_000-49a>¶
卷則本傳及韓忠獻所&KR0103;墓表祭文歐文忠公墓¶
誌及論尹師魯墓誌乞與其子構一官狀幷雜見¶
事跡七八條阮亭壬戌冬初再記¶
<pb:KR4d0026_SBCK_000-49b>¶
<pb:KR4d0026_SBCK_000-49b>¶
