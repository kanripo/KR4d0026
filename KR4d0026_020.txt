# -*- mode: mandoku-view; -*-
#+TITLE: 河南先生文集
#+DATE: 2015-09-11 08:46:46.854991
#+PROPERTY: ID KR4d0026
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0382-020河南先生文集-卷第二十.
<pb:KR4d0026_SBCK_020-1a>¶
河南先生文集巻之二十¶
　奏狀¶
　　奏軍前事宐狀¶
　　奏論金明寨狀¶
　　奏閱習短兵狀¶
　　奏論户等狀¶
　　奏爲乞令環慶路與涇原路相應廣發兵馬¶
　　　牽制賊勢事¶
　　奏爲近差赴鄜延路行營其兵馬乞移撥徃¶
　　　環慶路事¶
<pb:KR4d0026_SBCK_020-1b>¶
　　奏爲已發赴環慶路置行軍次第乞　朝廷¶
　　　特降指揮¶
　　奏爲到慶州聞賊馬㓂涇原路牒劉政同起¶
　　　發赴鎭戎軍䇿應事¶
　　奏爲擅易慶州兵救援涇原路事¶
　　奏金湯一帶族帳可取狀¶
　　奏軍前事宐狀¶
朝奉郎守太子中允簽署陜西經略判官公事騎¶
都尉臣尹洙右臣昨到鄜延體問昨來六月中差¶
撥兵馬徃諸寨並不曽得見賊衆當盛夏之際疲¶
<pb:KR4d0026_SBCK_020-2a>¶
困都人馬虚費國家錢物不少臣竊揆遣使之時¶
賊兵尚在境上　陛下㴱憤諸將畏怯不能齊心¶
出師遂使塞門一寨數月嬰城終至陷沒　皇情¶
軫惻專降詔㫖其如兵者詭道貴在神速千里制¶
勝恐後事機伏望　聖慈今後軍旅進退乞不直¶
降宣命況臨時應變主將之任豈可賊兵冦境更¶
&KR0049;　朝廷指揮若涉逗遛即乞嚴行朝典謹具狀¶
奏聞謹奏¶
　　奏論金明寨狀¶
右臣今月十三日到金明寨問得添修舊城次第¶
<pb:KR4d0026_SBCK_020-2b>¶
已于九月下手修築新城臣不知新城利害但以¶
功料計之舊城計功二十萬見役兵夫不及五千¶
人須四十餘日方成新城計功五十九萬七千須¶
一百二十餘日方成即今趙振等　屯兵馬一萬¶
餘人日夕披帶以備非常加以霖雨自延州轉般¶
糧草凢九次涉水方到金明兵衆暴露惟宐責以¶
近期若或更張必是遷延至冬轉恐不易臣初聞¶
移改新城尋知張存已有奏論臣比不敢更煩¶
聖聽及臣自金明囘又知再降劄子兼内臣相次¶
到州切慮依禀　聖㫖須至改移伏望　聖意詳¶
<pb:KR4d0026_SBCK_020-3a>¶
臣所奏早賜指揮¶
　　奏閲習短兵狀代延帥作¶
臣竊見諸處馬軍毎一都搶手旗頭共十三人其¶
八十餘人並係弓箭手步軍毎一都刀手八人槍¶
手一十六人其七十餘人並係弩手其弓弩手更¶
不學槍刀雖各帶劍一口即元不係教習又弓弩¶
毎至夏月更不教閲當戰陣之時或遇險隘弓弩¶
施為不得須要短兵相持其弓弩手既不㑹短兵¶
束手受害遂多敗覆臣今徃邊上遂處便一靣指¶
揮馬步軍除弓弩外更須精學刀劍及鐡鞭短槍¶
<pb:KR4d0026_SBCK_020-3b>¶
之類所貴施爲弓弩不得處便有短兵之利可以¶
取勝又免至夏月廢却教閲更乞早降　宣命指¶
揮下逐路部署司依稟仍乞於試中武藝使臣中¶
選十人下都部署司分擘邊上監教貴得早見精¶
熟取指揮¶
　　奏論户等狀¶
右臣竊見陜西坊郭第一等人户中甚有富强數¶
倍于衆者每至官中科率只一例作一等均酌其¶
近下户等極有不易者今臣欲乞于逐州第一等¶
户中推排上户家産比類次下同等人户家産一¶
<pb:KR4d0026_SBCK_020-4a>¶
倍以上者定作富强户三倍以上者定作高强户¶
五倍以上者定作極高强户今後官中凢有科率¶
其近下户等大叚減得數目祇應得前如允臣所¶
奏乞下陜西都轉運司委轉運使司巡厯所到州¶
軍與本處同共定奪無致别有搔擾¶
　　奏為乞令環慶路與涇原路相應廣發兵馬¶
　　　牽制賊勢事¶
朝奉郎守太子中允充集賢校理僉署陜西經略¶
安撫判官兼叅議都部署司軍事騎都尉賜緋魚¶
袋臣尹某右臣近准都部署司牒今　赴延州與¶
<pb:KR4d0026_SBCK_020-4b>¶
范仲淹同共計署行軍次第尋于正月六日到延¶
州得其牒曾乞奏留此一路未議攻討已奉　聖¶
㫖作臣尋具狀申經略部署司將元計置鄜延路¶
軍須物色并分擘軍馬並那減赴涇原環慶路去¶
訖切縁臣昨與韓琦赴闕進呈夏竦等所定攻守¶
二策奉　聖㫖依所定攻䇿施行即鄜延涇原兩¶
路俱進兵㴱入其環慶路只令淺攻側近族帳不¶
作大舉之計今來鄜延路既别有擘畫切慮涇原¶
路將來出兵側近路分别無許伐次第不足以張¶
聲援欲乞令環慶路准備行軍次第況慶州柔逺¶
<pb:KR4d0026_SBCK_020-5a>¶
東谷等寨所接罪界一帶族帳不少並在一二百¶
里内不至逺涉沙碃若與涇原路相應廣發兵馬¶
足以牽制賊勢又昨來計置鄜延路軍須&KR0266;械不¶
少如却移撥應副不難辦集臣已具狀申本路經¶
略副使去訖伏望　聖慈早降指揮謹具狀奏聞¶
　　奏為近差赴鄜延路行營其兵馬乞移撥徃¶
　　　環慶路事¶
具位准都部署牒赴延州計置行軍次第者右謹¶
具如前臣尋于正月二十六日到延州見范某計¶
議軍須别未有言語次日只與葛懷敏已下啇量¶
<pb:KR4d0026_SBCK_020-5b>¶
出軍次第逐官雖有異議者臣執言所降　朝㫖¶
已定遂不敢别有異同兼葛懷敏等革定到行軍¶
圖子一面又至次日范某方言近有劄子奏乞畱¶
鄜延一道為進貢之路未行攻討如歳時無効威¶
加未晩奉　聖㫖依奏自來為待出軍修復城寨¶
牽制賊勢恐諸將緩于治兵所以未曾説與有此¶
上項　聖㫖指揮尋牒臣請詳　聖㫖施行至二¶
十九日夜保安軍狀報前寨門寨主高延徳自西¶
賊處未乞通和尋已具事狀申奏自後范公與諸¶
將只擘畫禦備給出軍修復城寨不兩量入界次¶
<pb:KR4d0026_SBCK_020-6a>¶
第兼臣未到延州聞范某已奏將元撥定鄜延路¶
驢子只要三千頭臣㴱慮　朝廷以鄜延路既不¶
入界攻討又見減着驢子數目却于元定下軍須¶
兵馬數内一例減省又縁夏某等所定攻䇿鄜延¶
涇原兩路俱合進兵㴱入其環慶路只令淺攻族¶
帳切慮涇源路將來出兵陜西路分别兄討伐次¶
第不足以張声援欲令環慶路准備行軍次第及¶
乞將元撥定赴鄜延路兵馬軍須等却移撥赴環¶
慶路所貴與涇源路相應廣發兵馬以分賊勢卑¶
具狀申　奏去訖今准都部署經略使司牒縁已¶
<pb:KR4d0026_SBCK_020-6b>¶
奉　聖㫖議定攻䇿所乞改差兵馬赴環慶路難¶
便專擅移易者臣又恐日逼若更迁延即鄜延環¶
慶兩路俱不備辦得進兵之次第轉見悞事已具¶
此申都部署經略使司去訖伏望　聖慈詳酌臣¶
前奏狀内事理早降指揮謹具狀奏聞¶
　　奏為已發赴環慶路計置行軍次第乞　朝¶
　　　廷特降指揮¶
今准陜西都部署牒刼縁鄜延係先得　朝㫖出¶
兵路分今已俯及時日却有異議請一依元降¶
聖㫖於鄜延計置出兵准備起發無致　事者臣¶
<pb:KR4d0026_SBCK_020-7a>¶
尋備録申范某請詳都部署牒内事理施行今准¶
范某牒當所前來依安儀利見并依本司攻䇿用¶
三二月入界申奏尋又有一劄子明言别一見乞¶
留此一路未行討伐歲時之間或可招納如歲時¶
無効威皆未晩奉　聖㫖依奏況後來尋覔到蕃¶
漢知次第人根問入界道路方見得綏夏以來横¶
山蕃户多在崖谷㴱處各有堡子守隘自家兵馬¶
若只行川路即並無所獲如入隘打慮又兵多則¶
難進兵少則易衂所以不敢固執前議却計置出¶
兵于極邊廢寨中擇有利者脩復亦足牽制使賊¶
<pb:KR4d0026_SBCK_020-7b>¶
界東路兵馬不敢併力而去所有環慶路若便㴱¶
入則地少水泉今却問得有側近蕃寨可以攻取¶
兼與涇原相近足爲聲援仍乞　朝廷指揮諸路¶
穩審進兵先擇要害之地修城寨所責持重不損¶
國威當所又如此擘畫申奏去訖及已得前來¶
聖㫖不敢更有翻覆惟待罪　朝廷甘從黜削即¶
堆以依違恐誤大事臣已依此事由申奏并牒夏¶
某韓某去訖者¶
右謹具如前臣看詳上項范某牒内事理更難以¶
催促計置軍行次第又縁諸路出師日逼若且在¶
<pb:KR4d0026_SBCK_020-8a>¶
延州必慮端坐虚占月日況環慶路依元奏攻䇿¶
淺攻側近族帳亦合預先計置行軍次第臣已于¶
二月十五日起離延州赴環慶路計置次第伏乞¶
朝廷特降指揮所貴牽制賊勢不使併兵涇原有¶
誤大計謹具狀奏聞伏&KR0049;　敕㫖¶
　　奏爲到慶州聞賊馬㓂涇原路牒劉政同起¶
　　　發赴鎮戎軍䇿應事¶
今月二十二日到慶州據經略使韓某差來指使¶
李貴稱今月十九日賊馬再來侵擾列磻堡見今¶
鎮戎軍主兵官員只有朱觀一員者右謹具如前¶
<pb:KR4d0026_SBCK_020-8b>¶
臣勘㑹鄜延路都監劉政准經略司差權環慶路¶
都監近自延州與臣同到慶州今來鎮戎軍事宐¶
𦂳切兼又少闕主兵官員已牒劉政乗逓馬與臣¶
同起發赴鎮戎軍䇿應去訖伏乞　朝廷更賜指¶
揮謹具狀奏聞伏&KR0049;　敕旨¶
　　奏為擅易慶州兵救援涇原路事¶
今月二十二日據抽押兵士殿直蔡從狀申稱准¶
經略副使韓某指揮于環慶路抽撥安塞等四指¶
揮兵士赴鎮戎軍數内先次交割得安塞報武兩¶
指揮所有蕃路保㨗兩指揮見在西谷柔逺兩寨¶
<pb:KR4d0026_SBCK_020-9a>¶
䝉部署司見去勾抽者¶
右謹具如前勘㑹韓某牒内稱今月二十一日賊¶
馬在劉磻堡未退事宐𦂳急切要兵士使喚若伺¶
候柔逺西谷抽到上項兵士更須帶三日必慮有¶
誤軍期臣等尋牒環慶路部署司只于在州差撥¶
振武第十三虎翼第六兩指揮充填蕃落兩指揮¶
已差人管押赴鎮戎軍去訖謹具狀奏聞謹奏¶
　　奏為金湯一帶族帳可取狀¶
臣昨在延州陳金湯一帶族帳可取之狀親到畨¶
官胡誰諤本族及與西路都司巡檢劉政狄青啇¶
<pb:KR4d0026_SBCK_020-9b>¶
量到事狀累具奏聞乞候到環慶路與本路官員¶
同共商量别具申奏臣尋于二月二十二日到慶¶
州得知山外敗衂兼本路三兵官員多在外寨駐¶
劄臣遂徑來鎮戎軍今來鎮戎軍事宐稍息見發¶
赴永興軍候見夏某子細陳述上件事機乞相度¶
施行次¶
河南先生文集巻之二十¶
