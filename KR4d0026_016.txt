# -*- mode: mandoku-view; -*-
#+TITLE: 河南先生文集
#+DATE: 2015-09-11 08:46:46.692355
#+PROPERTY: ID KR4d0026
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0382-016河南先生文集-卷第十六.
<pb:KR4d0026_SBCK_016-1a>¶
河南先生文集巻之十六¶
　誌銘¶
　　故朝散大夫尚書兵部郎中知蘄州軍州兼¶
　　　管内勸農事䕶軍賜紫金魚袋張公墓誌¶
　　　銘¶
　　故大中大夫右諫議大夫上柱國南陽縣開¶
　　　國男食邑三百户賜紫金魚袋贈太傅韓¶
　　　公墓誌銘¶
　　故兩浙轉運使朝奉郎尚書司封員外郎䕶¶
　　　軍賜紫金魚袋韓公墓誌銘¶
<pb:KR4d0026_SBCK_016-1b>¶
　　故朝奉郎尚書司門員外郎通判河南府西¶
　　　京畱守司兼畿内勸農事上輕車都尉賜¶
　　　緋魚袋盧公墓誌銘¶
　　故西京左藏庫使銀青光禄大夫檢校工部¶
　　　尚書使持節晋州諸軍事普州刺史兼御¶
　　　史大夫充廣南東路駐泊兵馬鈐轄兼提¶
　　　舉本路巡檢兵馬賊盜公事上柱國太原¶
　　　縣開國伯食邑九百户王公墓誌銘¶
　　故朝散大夫尚書兵部郎中知蘄州軍州兼¶
　　　管内勸農事䕶軍賜紫金魚袋張公墓誌¶
<pb:KR4d0026_SBCK_016-2a>¶
　　　銘(并序)¶
公諱弇字漢臣其先魏郡人唐末從祖有官河陽¶
者舉族因遷河陽世服儒衣冠無顯者父用存光¶
禄少卿母某氏封某郡太君公葬光禄河南遂為¶
河南人景徳二年再舉進士中第歴宣州寧國開¶
封中牟二縣主簿泉州晉江尉用薦特改著作佐¶
郎遷秘書丞太常博士知并州榆次揚州天長二¶
縣通判杭州事入尚書省歴屯田都官員外郎知¶
文州蔡州事賜五品服提㸃開封府諸縣刑獄公¶
事轉司勲員外郎知明州事就遷祠部郎中召還¶
<pb:KR4d0026_SBCK_016-2b>¶
擢為刑部郎中荆王府翊善賜三品服兼判司農¶
寺寳元二年以疾辭出知徐州事進兵部郎中移¶
蘄州康定元年五月終於郡年六十二公五歲而¶
孤母夫人携以歸其族從師學既冠善屬辭博渉¶
經史河南素多士公晩輩𨽻然見文采亟與知名¶
者游衆不敢以門寒後公倜儻尚義節居貧以約¶
自守未嘗假所不足於人人有伺顔色而進誠者¶
公審其果善士叧承其意後皆重償之無一不報¶
厚朋友險夷共之人莫能致其間言其人殁雖乆¶
有妄評其短者公嫉之終身為著作佐郎葬母或¶
<pb:KR4d0026_SBCK_016-3a>¶
率錢數十萬為助者公曰吾以士葬親於禮無歉¶
者惡用賻為乃謝不受其為政待吏甚察然寛民¶
緩徭不喜刻宰天長尤以治稱有錢蒙&KR0123;者作天¶
長善政説以美焉在杭州㑹軍士以三司所給賚¶
物䟽惡喧噪趨牙　門公即馳往諭之乃定璽書¶
褒美屢平疑獄後得有罪者事登曰佐王府未嘗¶
以柔愉見言色進退必以莊其剛守類皆若此然¶
亦以是卒不顯貴娶陳氏封福昌縣君後公數月¶
而終子彦伯某州某縣主簿慶仲寧州安定主簿¶
慶曆十四年十二月二子奉公及福昌君之喪葬¶
<pb:KR4d0026_SBCK_016-3b>¶
於河南之龍門山之上銘曰¶
嗚呼閲放其通强毅其守行隆州&KR0022;信在朋友為¶
政之仁在民則厚考古循良孰我先後匪豐其禄¶
又奪之夀獨兹令名是謂不朽者也¶
　　故大中大夫右諌議大夫上柱國南陽縣開¶
　　　國男食邑三百户賜紫金魚袋贈太傅韓¶
　　　公墓誌銘(并序)¶
公諱國華字某其先㴱州博野人世衣冠舊族四¶
代祖又賓當王景崇襲有鎮冀四州佐其府累官¶
檢校太子左庶子兼御史中丞景崇於河朔諸鎮¶
<pb:KR4d0026_SBCK_016-4a>¶
中輸貢最為恭順由庶子漸劘以徳義故以功名¶
始終庶子生四子韞辭慎辭定辭昌辭皆以才名¶
為王鎔賓属于時鎔府號多賢士定辭嘗以掌書¶
記聘幽州時燕客馬彧名北門舊儒以博給相尚¶
彧大屈伏昌辭終真定府皷城令即公之曽祖也¶
生廣畱府永濟令諱璆避張文禮之難徙趙郡以¶
文知名與李崧徐台符為友二公交薦其才㑹疾¶
不起徐作詩以為當世朋友無復繼者李卒以兄¶
子歸韓氏實趙郡太夫人永濟生太子中允知康¶
州事諱(御名/令上)始遷相州安陽遂為安陽人屢為藩¶
<pb:KR4d0026_SBCK_016-4b>¶
鎮辟署敏書奏時推其工嘗宰真州清河作條教¶
諭民以不擾能信其言所至以寛良稱公即康州¶
之第四子年十九舉進士太平興國二年　天子¶
初御殿覆試上第為大理評事通判瀘州四年代¶
還授太子右贊善大夫旋以例補外幙授安徳軍¶
節度判官七年除祕書省著作郎監察州税雍熙¶
元年遷監察御史三年假太常少卿使高麗還拜¶
右拾遺&KR0033;史館賜五品服四年充三司開折司推¶
官尋改主判開拆司累遷左司諫刑兵二部員外¶
郎帖昭文職賜三品服凡三為鹽鐡判官又為左¶
<pb:KR4d0026_SBCK_016-5a>¶
計司判官判户部勾院都判三司勾院至道二年¶
以屯田郎中充京東轉運副使移峽路轉運使¶
真宗聴政遷都官郎中還朝權判大理寺出知河¶
陽咸平四年就遷職方郎中移知潞州景徳三年¶
假祕書監使契丹還為江南巡撫使入權開封府¶
判官四年車駕拜陵權領曹州事召歸授太常少¶
卿知泉州事大中祥符元年拜右諫議大夫四年¶
代還道病三月十一日終於建州之傳舍年五十¶
有五公為文章不尚靡放靜違而意不窘進止威¶
嚴目不妄視佐彰徳軍年尚少鄉里多識公出觀¶
<pb:KR4d0026_SBCK_016-5b>¶
者夾路或相語得韓公左右顧當具餚酒其重若¶
此雍熙中王師北伐聞髙麗與契丹嘗為仇怨命¶
公諭㫖以分虜勢公至其王治畏虜無報復意公¶
為陳中國威略動以禍福乃承詔然遷延師期公¶
曰兵不即發不如勿奉詔出不及虜境不若勿發¶
兵口語激切又繼以書至十&KR1901;治憚公堅正知大¶
國不可欺乃命其大相韓光元輔趙杭兵二萬五¶
千以侵虜且俾光等率將校詣公公猶畱館須其¶
兵出境乃復命淳化二年契丹大將蕭寧遣人抵¶
雄州請　天子疑其詐命公馳往公代州將劉福¶
<pb:KR4d0026_SBCK_016-6a>¶
作書與寧釣致其情得寧荅辭前後反覆無所依¶
由是悉見其偽狀在三司更張事凡二十七條其¶
興利使民樂趨而上收其贏其立法使人易守而¶
難犯故所施置通乆而少弊臨上黨㑹虜㓂河朔¶
上黨與趙魏地最親公辨嚴修訓簡&KR0266;供餉皆先¶
事區處民以無擾詔書褒美初　太宗親擇材臣¶
有由外庭小官不旬歲柄用者公忠力不懈　天¶
子㴱&KR0266;其能而為見忌者擠排故位不甚進然益¶
任以事畱京師凡十年舊三司判官不兼三館職¶
事公為鹽鐡特命&KR0033;昭文館判官帖館職自公始¶
<pb:KR4d0026_SBCK_016-6b>¶
真宗縁先帝意以名臣待公開封嘗繫囚數百委¶
公決之江外阻饑命公撫之皆以任事稱北方請¶
盟之明年公以使往上諭曰卿昔使髙麗故以𨕖¶
卿又顧同使周漸張若谷曰卿凡事當詢韓某公¶
性既任&KR0033;無所附合持權者復不為推引更歴中¶
外垂四十年位纔諫大夫終時皆歎其滯然公亦¶
不夀故不究其用迹其行事皆得舒發所藴未甞¶
阻撓又被顧兩朝為縉紳屬目非不遇也公既沒¶
泉人之有知者相與趨建陽拜奠朝夕哭詣浮圖¶
營齋以報公徳其寛愛感人至此公閑逹有度量¶
<pb:KR4d0026_SBCK_016-7a>¶
與人語言䀆誠無隠非議戎事未嘗及權數自以¶
少孤見禄及親者必憮然感傷篤愛親族姑姊數¶
人孀且老皆迎以歸事之甚謹外兄弟甥姪悉為¶
其婚嫁清約自守家無餘貲諸子皆訓以經藝例¶
恩得任子多抑之須其成立然後奏以官及公之¶
終未官者猶三人夫人羅氏諫議大夫延吉之女¶
鄴　紹威之孫封宐城縣君子六人球湖州徳清¶
尉瑄將作監主簿琚司封員外郎玩河陽司法參¶
將軍&KR2011;著作佐郎琦右諫議大夫樞宻副使一女¶
嫁西上閣門使髙志寧樞宻之兄姊今無存者初¶
<pb:KR4d0026_SBCK_016-7b>¶
司封登朝與樞宻並贈公吏部尚書慶曆三年樞¶
宻追榮三代贈公太傅妣羅氏追封仁壽郡夫人¶
大父贈太子少傅妣李氏封趙郡太夫人曽大父¶
贈太子少保妣張氏封清河郡夫人五年二月¶
日樞宻奉公夫人之喪歸葬於相州安陽縣之新¶
安村距祖塋三十里其銘曰¶
韓氏自唐載徳以世丁時孔艱秉節愈厲公奮在¶
初才克有試曰州曰&KR0022;以功以事豈不較利通久¶
勿僿亦既立法究竆㒺斁布威東夷申化南裔維¶
皇之咨宐輔於治若時之贍則恊於義年胡弗淑¶
<pb:KR4d0026_SBCK_016-8a>¶
位胡弗至靡人不嗟彼含誰慰在子而昌實公之¶
嗣衮服以章葬則有制豆籩式嘉祭則備&KR0266;孝于¶
有家傳千百祀¶
　　故兩浙轉運使朝奉郎尚書司封員外郎䕶¶
　　　軍賜紫金魚袋韓公墓誌銘(并序)¶
公諱琚字子温相州安陽人右諌議大夫贈太傅¶
諱國華之第三子幼敏惠太傅愛異諸子凡有譔¶
述令執筆口授之由是䀆得属辭之體以䕃試將¶
作監主簿調饒州鄱陽尉大中祥符七年求應進¶
士舉郡守江嗣宗素未知名一日召登郡閤出鴻¶
<pb:KR4d0026_SBCK_016-8b>¶
雁來賔賦題以試之公少頃即就格致清麗有唐¶
人之風江大稱賞即時薦送江左有書其賦於屏¶
者其愛重如此明年中第授太常寺奉祀部知河¶
南府永寧縣事時王公嗣宗守河南政尚嚴察束¶
官吏一以法細民或縣訟不勝率走府自&KR0033;属官¶
畏縮益煩慮不任事頗以疲軟罷永寧在河南名¶
最劇縣公年少果敢善決㫁民吏愛伏王公嘉之¶
遂不奪其治且薦于朝用薦移通判廣信軍事丁¶
内艱服除累遷光禄丞祕書太常丞歴通判趙祁¶
䖍三州事䖍於江西號難治民喜訟或偽作寃状¶
<pb:KR4d0026_SBCK_016-9a>¶
悲憤呌呼似若可信者非乆於政莫能辨公至㑹¶
守缺代行郡事能究其風俗不為聰明不作條教¶
因事以考其枉直下莫能欺辭伏者自以為不冤¶
召還為群牧判官賜五品服張文節公秉政嘉公¶
文行令以所著篇集上獻且以姓名寘佩囊中將¶
薦之㑹薨遂寢初公在趙州官缺奏公補其任曹¶
得罪出通判濠州事轉太常博士尚書屯田都官¶
員外郎知黄州蘄州事京西路提㸃刑獄時西京¶
天宫白馬寺並營浮圖募衆出金錢費且億萬權¶
臣為倡首旁郡承風指塗商里豪更相説導附嚮¶
<pb:KR4d0026_SBCK_016-9b>¶
者惟恐後公抗疏言狀罷之就移福建路又改廣¶
南西京路轉運使安化州蠻叛殺宐州中將王世¶
寧　朝廷遣將加兵復詢公制賊利害者也然而¶
公上言蠻負險攻之則竄保雖洞㟽絶不可竆其¶
迹置之則時出侵掠恣為人害師乆留屯復多疾¶
病物故為今策莫若盛兵逼其巢穴予以開納蠻¶
必畏威欵附然後罷遣屯戍増募士兵守其要害¶
宐不能復叛其後卒如公策嶺表久無事兵暴起¶
轉糧糗具&KR0266;械公處置皆有方不嚴期促辦而軍¶
用以濟　朝廷嘉之就遷司封還朝賜三品服判¶
<pb:KR4d0026_SBCK_016-10a>¶
三司都理某人憑田司康定元年夏出為兩浙轉¶
運使次潤州以疾終年五十二公性至清慎動自¶
檢察他人視之以為難常而公持之終身父兄既¶
没撫養弟姪極其恩意間或文酒相忻門庭之内¶
自為師友有行事不如意者委曲開諭未嘗及以¶
惡辭故皆率教誼兢以樹立焉公之季弟樞宻副¶
使使琦以慶曆三年追榮三代故公之曽祖廣晉¶
府永濟令諱璆贈太子少保祖太子中允諱　贈¶
太子太傅　夫人羅氏追封仁夀郡太夫人公¶
娶李氏封夀春縣君公没纔數月而逝四男景融¶
<pb:KR4d0026_SBCK_016-10b>¶
將作監主簿性和雅善属文後公五歲卒方彦試¶
祕書省校書郎&KR0033;彦孝彦並太廟齋郎四女長適¶
著作佐郎葉仲舒次早卒次適左侍禁曹測次適¶
殿中丞范寛之五年二月二十二日樞宻奉太傅¶
太夫人及公之喪葬於安陽之新安村李氏祔焉¶
銘曰¶
䖍州之治可以觀公之政文節之知可以觀公之¶
行持清太髙寧或&KR1018;評篤愛過慈實其資性蹈中¶
弗越秉常以正嗚呼厚其稟而嗇其享焉¶
　　故朝奉郎尚書司門員外郎通判河南府西¶
<pb:KR4d0026_SBCK_016-11a>¶
　　　京畱守司兼畿内勸農事上輕車都尉賜¶
　　　緋魚袋盧公墓誌銘(并序)¶
公諱察字隠之河内人舉進士授復州司士參軍¶
累調光化軍乾徳襄州襄陽二主簿夔州復節令¶
泉州觀察推官遷大理寺丞登　朝為太子中舍¶
殿中丞國子博士入尚書省為水部司門員外郎¶
凢歴知河南宻江陵公安彭州永昌三縣知蒙州¶
事白波發運判官最後通判河南府寶元二年八¶
月十日以疾終於官年五十五初公景徳初以進¶
士貢有名稱吏部薦在髙等有以先相名聞者具¶
<pb:KR4d0026_SBCK_016-11b>¶
曰盧某男不當與科第上亟命以官吏部復持公¶
年未中格遂以閑曹授之公既見詆於時益以風¶
節自厲所至朝夕勤事勇於行已不以上官不合¶
易其守前後&KR0856;疑獄濟饑民發奸吏復逋亾所部¶
監司以其狀為薦者相繼始終以幹理聞能為古¶
文章有集三十巻别著晦書一巻靈感誌三巻注¶
孫子三巻雅愛太𤣥為之注未成臨終命焚之獨¶
畱一篇并序且曰後世必有吾繼者善撫宗屬及¶
姊妹子之無依者親為嫁娶凡十人篤尚風義侍¶
御史臧奎於公有舊恩名其次子示不忘臧氏景¶
<pb:KR4d0026_SBCK_016-12a>¶
佑中嘗得召&KR0863;從容敘及丞相得罪事言已流涕¶
上感動即贈丞相工部尚書夫人蘇氏追封河南¶
郡太夫人初丞相以兵部尚書相　太宗後徙朱¶
崖雍熙二年以疾終其九月日公始生公感家世¶
蒙禍居常自傷至是五十年追命常伯卒獲其志¶
世皆異焉蘇夫人漢相禹珪之女當丞相貴封豳¶
國夫人公祖諱億少府監嘗贈太師妣母李氏鄭¶
國太夫人公娶張氏封清河縣君其父文勝爲逹¶
州司理叅軍遇盜起迫署以官不屈以兵𣦸公之¶
子九人戡臧堿成戣鉞戩戒感堿有文行早世戡¶
<pb:KR4d0026_SBCK_016-12b>¶
成戣戬鉞皆幼亾臧以進士第為河陽尉戒感並¶
學為辭章二女一夭亾一未嫁孫夀康夀寧夀祺¶
尚幼慶曆五年十月辛酉臧奉公及清河之喪葬¶
於河陽某村之西北原銘曰¶
既艱其生又窒其仕匪俗以同兮將永躓公來常¶
兮方以厲道不屈兮文益肆追命其先兮如始志¶
惟此孝心兮徳之至能銘其烈兮公之嗣¶
　　故西京左藏庫使銀青光禄大夫檢校工部¶
　　　尚書使持節晋州諸軍事晋州刺史兼御¶
　　　史大夫充廣南東路駐泊兵馬鈐轄兼提¶
<pb:KR4d0026_SBCK_016-13a>¶
　　　舉本路巡檢兵馬賊盜公事上柱國太原¶
　　　縣開國伯食邑九百户王公墓誌銘(并序)¶
公諱世隆字可乆其先自澶淵徙河南今為河南¶
人少舉眀經上第授洪州分寧主簿累調涇州司¶
法叅軍越州山隂縣秦州録事參軍遷大理寺丞¶
歴太子中舍殿中丞國子博士尚書虞比駕三曹¶
員外郎換左藏庫使改左領兵衛大將軍致仕復¶
為左藏庫使領普州刺史由大理寺丞至員外郎¶
凡歴監台州酒税知河南府夀安縣事徙知雲安¶
軍通判邠秦二州事由左藏庫使知夔州事起致¶
<pb:KR4d0026_SBCK_016-13b>¶
仕知登州事移廣南東路兵馬鈐轄行次南雄州¶
慶曆二年二月二十日無疾終於館年六十七公¶
性通其為吏事雖細㣲處之極精或事劇體鉅他¶
人蓄縮不敢議決之益不疑卒無一毫差失所至¶
以材聞在秦州㑹曹公瑋治兵扞戎命主儲餉曹¶
公表公能辦職雖軍事亦與謀議遂力薦之眀道¶
中歲大饑公為坊州出廩粟以賑民僚吏固曰必¶
待報公曰民方徙溝壑少緩之困將日甚　天子¶
至仁必不以加罪縱異此吾任之無恨公始縁曹¶
公薦世多知其有武略王丞相遂典樞宻言公策¶
<pb:KR4d0026_SBCK_016-14a>¶
略可試遂領使職及以疾致政還洛而疾平㑹張¶
鄧公以畱守入相嘉公精力且惜其材乃復起之¶
公重厚寛愛不務峻利於治獄尤尚平允僚属有¶
一善孜孜稱道御士卒亦隨其所任不强其不能¶
下亦樂為䀆力劇飲至醉不亂父應之累贈屯田¶
員外郎母諸葛氏追封永寧縣太君娶董氏封金¶
華縣君二男沂右班殿&KR0033;炳河南河清主簿兩女¶
皆適士族慶曆五年七月二十五日沂炳奉公之¶
喪葬於河南縣洛苑鄉司徒里¶
<pb:KR4d0026_SBCK_016-14b>¶
¶
河南先生文集巻之十六¶
