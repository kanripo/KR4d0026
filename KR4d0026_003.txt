# -*- mode: mandoku-view; -*-
#+TITLE: 河南先生文集
#+DATE: 2015-09-11 08:46:46.159179
#+PROPERTY: ID KR4d0026
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0382-003河南先生文集-卷第三.
<pb:KR4d0026_SBCK_003-1a>¶
河南先生文集卷之三¶
　雜文九篇¶
　　河南府請解投贄南北正統論一首¶
　　攻守策頭問耿傳一首¶
　　憫忠　辯誣　兵制　退說¶
　　好惡解二篇¶
　　河南府請解投贄南北正統論一首¶
論曰天地有常位運曆有常數社稷有常主民人¶
有常奉故夫王者位配於天地數恊于運曆主其¶
社稷庇其民人示天下無如之尊也無二其稱也¶
<pb:KR4d0026_SBCK_003-1b>¶
故易曰大寶史曰神&KR0266;苟社稷有主而僣其稱號¶
則其名曰盜其位曰&KR0060;示萬民可得而誅後世可¶
得而貶千古不易之道也自晉室不綱五胡猾夏¶
元帝艱難否運奄有東南景命未融不失舊物迄¶
於恭帝百有四年宋祖有代德而受外禪復六十¶
年而禪齊齊二十六年而禪梁梁五十年爲侯景¶
所簒梁元帝攘戎狄而簒舊位遷都江陵三年爲¶
西魏所滅則東南之運絶矣始後魏道武以晉太¶
元二十一年即位都代後六代孝文遷都雒陽後¶
復六代孝武遭高歡之難遷都長安是爲西魏西¶
<pb:KR4d0026_SBCK_003-2a>¶
魏三代恭帝二年始平江陵江陵平一年禪于周¶
周二十五年而禪于隋隋三十八年而禪于唐推¶
而言之則東南承襲之運至江陵陷沒當傳于魏¶
魏傳周周傳隋隋傳唐爲得其實而江陵之陷陳¶
霸先立梁元之子方智爲帝復不能輔而代其位¶
是爲陳蕭詧據一州之旅稱帝三世是爲後梁魏¶
孝武之西遷也高歡立清河王子善見爲帝稱東¶
魏旣而高歡子洋簒其位是爲北齊而前史列東¶
魏後梁並簒爲帝號北齊陳氏各有國書逆順不¶
分稱謂紛揉若以蕭詧爲中興之主霸先是曰元¶
<pb:KR4d0026_SBCK_003-2b>¶
兇霸先爲受命之君隋氏當爲叛國昔蜀先主以¶
宗室之胄據有全蜀爲魏所滅遂黜其帝呉孫權¶
以三州之衆傳及四世爲晉所得竟斥其名以義¶
則蕭詧未及漢中以地則霸先豈偕孫氏東魏之¶
立不異于聖公盆子北齊之僣有同乎劉聰石勒¶
但後梁東魏有國之後可正以王名陳氏北齊竊¶
號之臣宐斥爲叛寇或曰子以魏平江陵始爲正¶
統則道武而下亦不可以稱帝列紀邪北齊後周¶
俱承魏禪豈獨帝周而虜齊耶予曰不然夫魏武¶
晉宣未享於皇極陳壽干寶各標其帝號彼爲得¶
<pb:KR4d0026_SBCK_003-3a>¶
理此復何嫌況魏氏孝文已來文物太盛三分天¶
下有其二至于末世竟平江表在昔秦爲列國太¶
史公尚爲立紀者葢以其後世能成帝業也此則¶
恭帝而上不猶愈于莊襄前耶但統而言之平定¶
南土方爲正統非謂道武而下不可稱帝列紀也¶
且孝武避狄于秦安定公披草萊建宫室重延魏¶
祚踰十二紀而受其禪魏傳其壐齊爲其虜梁爲¶
其臣隋承其運非帝而何噫周之呉楚太伯鬻熊¶
之後也怙恃其衆僣號稱王仲尼修春秋而夷狄¶
之聖人之旨垂戒于方來所以亂臣賊子懼也惜¶
<pb:KR4d0026_SBCK_003-3b>¶
哉唐太宗世修五代史葢執筆史官多齊陳之人¶
或其勲列之後是以各夸本國並列正史失之一¶
時誤及千古至使亂臣賊子謂方面可據位號可¶
竊爲下莫得而誅後世莫得而貶不其惑哉不其¶
惑哉¶
　　攻守䇿頭問耿傳一首¶
問西師之興幾一歲矣爲守計則師無還期坐耗¶
廩粟又邊税所入不廣當有轉輸之勞若乗之以¶
饑凶民困于内兵失於外非策之善也遠惟前世¶
㴱入之利近鑒至道之役豈課今者不可參以古¶
<pb:KR4d0026_SBCK_003-4a>¶
事將勝敗不繫于人耶然則攻與守必有一術焉¶
爲今計者當如何所論守之害與計勝之説然則¶
若云折李族擊其前大將繼而乗之似未得宐何¶
者二族壤土相遠雖俾俱進其戰地戰日不能預¶
制是有俱進之名其實不合勢也彼若置一能旅¶
之衆繼之㴱入獨與一旅之共闘則衆寡相絶勝¶
勢在彼矣彼既勝則㴱入者益孤吾之大軍復何¶
乗哉古有攻其所必救者虜之以救何地耶所謂¶
吐蕃迴鶻者正合以夷狄攻夷狄義然今之唃厮¶
頗得吐蕃故地猶見命於朝迴鶻有君長通于京¶
<pb:KR4d0026_SBCK_003-4b>¶
師此二國驟親之使其自爲攻計恐不能得其㴱¶
効徒市虜自利耳若循唐至德故事使天將傾之¶
又虜且不從凡此皆當詳極其説¶
　　憫忠¶
甚哉世人謀其身之周也山外之戰(川戰虜並在/好水川姚家)¶
(牧隆城俱不及五里/隴山外屬平凉西去羊)諸將以力戰&KR0174;明白不可¶
欺(創趙律者去其首/得諸將尸皆被重)或者咎其失計且不與其&KR0174;¶
噫趨利以違節度其失計信然(邊二月己丑至髙/經略副使韓公行)¶
(萬一千人早行曹部署任福䀆統諸将合力以制/平邏報賊逼懐遠城公巳發鎮戎軍先募勇士總)¶
(次之任福居後其夕宿三川賊已退懐遠東南去/之于是都監桑懌爲先鋒鈐幹宋觀繼之武英又)¶
<pb:KR4d0026_SBCK_003-5a>¶
(賊戰于張家堡南斬首數百賊卒駞馬羊牛萬計/翌日諸将由懷遠躡其後兩路巡檢常鼎劉肅與)¶
(桑懌爲軍屯好水川與賊接壘宋觀武英爲一軍/桑懌以騎趨之任福又分兵自将以徃其夕任福)¶
(㑹兵川上不使賊得逸去是時殿賊自將兵十餘/屯籠落川隔山相去五里猶遣信相通期以明日)¶
(四塞然數少是以兵益進/萬衆營于川口遣青言賊)秉義不屈柰何不與其¶
&KR0174;也(牧隆城五里與賊大軍遇懌馳犯其鋒賊益/癸已任福桑懌逐賊循好水川西去未至羊)¶
(陣亦&KR0174;福中數箭小校劉進勸福自免福曰吾爲/兵自辰至午軍潰懌與劉肅俱戰沒任福一子在)¶
(韓公召渭川都監趙律將&KR0174;事騎軍二千二百爲/大將軍敗何以苟生一&KR0174;足以報國遂&KR0174;之先是)¶
(遇戰合行營都監王珪自羊牧陸城以屯共四千/諸軍後繼是日及朱觀武英㑹兵于姚家川與賊)¶
(武英重傷不能視軍自午至申賊兵大至東偏歩/五百來陣于朱觀陣西珪屢出略陣聞堅不可破)¶
(四射㑹賊暮引去觀與任福戰處相去十五里然/軍潰衆遂大奔王珪武英衆千餘人保民恒發矢)¶
<pb:KR4d0026_SBCK_003-5b>¶
(将將既戰&KR0174;郡以其夕收軍去故山外之民不甚/至敗不相聞也始賊未與官軍遇大持武延川諸)¶
(&KR0174;者六千餘人指使軍校&KR0174;者數千人/被毒然諸将戰兵以千六百總二萬三百)忠義世¶
之所髙&KR0174;人之所難以甚難之節負至髙之名苟¶
與之則已當蹈之矣惡所以謀其身哉善謀其身¶
者不然必非之曰喪兵沮威雖&KR0174;吾弗與後然享¶
其富保其生爲無愧爲身之謀豈不周乎宼仇在¶
境師兵在行欲必生以保功難乎哉嗚呼喪兵沮¶
威以取&KR0174;豈諸將心耶亦不幸而已爲國家言無¶
使謀其身者終其幸&KR0174;義者重不幸則節士勸矣¶
　　辯誣¶
<pb:KR4d0026_SBCK_003-6a>¶
山外之役參軍事耿傳在行(福行營軍事是役也/傳以通判慶州參任)¶
(公諷之遂行/傳本當後韓)戰合虜騎益至或以傳文吏無軍責¶
勸其避去傳不顧被數創&KR0174;于陣(勸傳避去傳不/行營都監武英)¶
(敗時外轄朱觀輩咸勸傳少避鋒鏑傳愈前指顧/荅英曰英當&KR0174;君非三兵者柰何遂與英俱&KR0174;未)¶
(能言其詳/自若觀及武英)人或誣之曰傳督諸將進俟與大¶
憝卒遇敗傳致也後得傳與諸將書戒以持重慮¶
爲虜誘此豈督諸將進邪(作書與任福以其日小/壬辰夕傳在朱觀中營)¶
(致任福軍中任福敗孔目吏以書白韓公公即奏/勝慮首與虜大軍相遇切戒之自寫若朱觀名以)¶
(以示疑者爾/上之以錄謹言)宋興八十載文吏&KR0174;率者或以城¶
守之責或不幸與禍㑹其&KR0174;義一也至如臨大敵¶
<pb:KR4d0026_SBCK_003-6b>¶
不懾與驍雄之士爭致其命如傳&KR0174;者亦鮮悲夫¶
謀既不用又從之&KR0174;猶不免於誣爲誣者豈喜于¶
立異邪惡夫爲忠邪作辯誣¶
　　兵制¶
今之戎狄地兼燕涼然彊大之勢未過乎前世中¶
國士卒專力武事非若古者籍兵於民農戰兼用¶
者也是中國兵勝於古夷狄不勝於古也古者中¶
國鞭笞四夷而役屬者有之給繒帛以懷來者有¶
之與之戰或勝或負者有之今厚賂以厭其求惟¶
恐不及或與之較未嘗一勝焉其故何哉非夷狄¶
<pb:KR4d0026_SBCK_003-7a>¶
之兵彊非中國之兵弱法制之失也何謂法制之¶
失以吏事而制戎事也爲今而言策之長在戰與¶
守策之失在禦與校廢策之長用策之失所以亟¶
敗也假以虜事言之若聞其將寇我境我之大將¶
不計敵衆寡之勢不論戰遲速之利必分兵禦之¶
禦之不勝制令者曰吾知出兵而已行者曰吾知¶
奮命而已朝廷必薄其責議者亦置其罪苟不禦¶
之雖全其師朝廷誅其逗畱議者稱其畏懦此所¶
以必禦之也若聞一城被圍不計受攻之急緩不¶
論城壘之堅脆必䀆銳救之救之不勝制令者曰¶
<pb:KR4d0026_SBCK_003-7b>¶
吾知救之而已行者曰吾知&KR0174;之而已朝廷必薄¶
其責議者亦置其罪苟不救之雖城&KR0023;全朝廷¶
咎其不進議者言其坐觀此所以必救之也禦與¶
救非將之罪也以吏事制戎事法制之失也或曰¶
禦亦戰也救亦戰也禦與救皆爲失策何謂戰爲¶
長策也夫禦與救非利戰不得已而戰也非我利¶
則敵之利也所謂戰者我利則戰不利則不戰先¶
計而後戰者也先計而後戰鮮不勝矣不幸而不¶
勝者將之罪也然則中國之爲守&KR0879;久矣何得謂¶
守爲長策而廢不用也所謂守者方面之守非一¶
<pb:KR4d0026_SBCK_003-8a>¶
堡一障之守也非尺寸之地守也今敵入吾地不¶
計衆寡利害而禦之敵圍吾城不計堅脆急緩而¶
救之禦之必敗救之必敗兵潰于外民潰于内失¶
所以爲守矣守方面者異于是使城自守母望救¶
兵之出葢兵不出則&KR0020;不分&KR0020;不分則有以待之¶
夫待之者不戰則敵疑作戰則敵懼必戰則敵北¶
能守所以辦戰能戰所以濟守明戰守之利而不¶
得志於夷狄者未之有也¶
　　退說¶
予家洛陽汝距洛爲近凢過汝而館昭禪師居者¶
<pb:KR4d0026_SBCK_003-8b>¶
三十年矣今年貶官漢東道汝復館焉因言禪師¶
始見予進于文已而益進以名遂以仕禪師視予¶
之爲進久矣山林樂也盍退乎以休吾勤禪師曰¶
退與進均有爲也不若兩&KR0111;焉予竦然愧其說之¶
勝然予之所謂退者豈以進爲不偶退爲髙邪&KR0033;¶
以不才于退適宐耳樂之不爲過也既而自詆曰¶
予之不才于退適宐者非今日始自知也間天子¶
命之治民又命之治兵不於是時自退今以罪黜¶
乃曰樂退退之樂與否非所得而言也禪師之說¶
旨哉於是作退說以自儆¶
<pb:KR4d0026_SBCK_003-9a>¶
　　好惡解二篇¶
甚矣世人毁譽之亟也觀人之色辭則是非紛焉¶
其色之莊也譽之則曰重而有守毁之則曰狠而¶
自恃其色之和也譽之則曰易而兼容毁之則曰¶
謟而求合其辭之&KR0033;也譽之則曰慎而讓善毁之¶
則曰險而伺迎其辭之博也譽之則曰通而適理¶
毁之則曰夸而尚勝爲是說者皆好惡之爲也好¶
惡發乎其人非性之所好惡也噫色與辭烏足以¶
䀆其中邪吾將一之以恕觀其色不曰重則曰易¶
而已聽其辭不曰慎則曰通而已與其失于譽不¶
<pb:KR4d0026_SBCK_003-9b>¶
猶愈失于毁也若夫察其中也必考乎古聖人之¶
道由之者貴之戾之者賤之貴者爲君子賤者爲¶
小人貴賤者君子小人之分非吾所得而貴賤也¶
何好惡之爲&KR1018;或曰子之謂好惡發乎其人非其¶
性之所好惡爲譏者姖惑焉夫介者好拘通者好¶
放晦者好黙察者好辨反是則其所惡皆性之偏¶
固者也乃若因其人可好則好之可惡則惡之不¶
亦廣哉予釋之曰吾疾夫世人毁譽之亟也視其¶
外而不考其中摘其末而不究其原故舉色辭而¶
言葢淺之爲好惡非其人有可好可惡之實也是¶
<pb:KR4d0026_SBCK_003-10a>¶
以一之於恕而已則性之偏固者不猶貸哉果其¶
可好惡予固曰君子小人之分矣詩曰好是正直¶
傳曰惡夫佞雖聖人不無好惡庸何疑哉¶
或者復曰好惡發乎其人與性之所好惡奚以異¶
邪人之性莫不有好惡者也其施于人同者好焉¶
異者惡焉是好惡皆發于已何從而發于人邪予¶
應之曰吾友有&KR0738;直者其議論古今必以直爲&KR0738;¶
也然有所不喜者考其人慤士也予質焉荅曰惡¶
其邪也是則惡者是而所惡者非也或者遂解¶
<pb:KR4d0026_SBCK_003-10b>¶
¶
河南先生文集巻之三¶
